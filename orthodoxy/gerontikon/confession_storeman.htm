<html>

<head>
<meta http-equiv="Content-Language" content="el">
<meta http-equiv="Content-Type" content="text/html; charset=utf-8">
<title>Ιωακείμ Μοναχός Αγιορείτης - Η «εξομολόγησις» του Δοχειάρη</title>
<link rel="stylesheet" type="text/css" href="../../styles.css">
</head>

<body lang="el">

<h1>Ἰωακεὶμ Μοναχὸς Ἁγιορείτης - Ἡ «ἐξομολόγησις» τοῦ Δοχειάρη</h1>

<p style="text-align: center"><font color="#cc0000"><i>σημ.: Δοχεῖον (ἢ Δοχειό) 
ὀνομάζεται ἡ μοναστηριακὴ ἀποθήκη, ὁ δὲ ὑπεύθυνος διακονητὴς μοναχὸς καλεῖται Δοχειάριος 
(ἢ Δοχειάρης).</i></font></p>

<p style="text-align: center"><font color="#cc0000"><i>Προέλευση κειμένου: Ἱερὰ 
Μονὴ Μεγίστης Λαύρας Ἁγίου Ὄρους</i></font></p>

<hr width="50%">
<div align="center">
	<table border="0" cellspacing="1" id="table1" cellpadding="8">
		<tr>
			<td>

			<p>Γέρων τις ἐξομολόγος,<br>
			καὶ ἐσθίων μόνον χόρτα,<br>
			βγῆκε ἀπὸ τὸ κελλί του<br>
			γιὰ νὰ κάνει μία βόλτα.</p>

			<p>Στὸ Δοχειὸ λέει νὰ πάῃ,<br>
			θέλει νὰ τὸ εὐλογήσῃ,<br>
			τὸν καλόν μας δοχειάρη<br>
			νὰ τὸν «ἐξομολογήσῃ»!</p>

			<p>- Τέκνον ἔχεις ἔλαιον νὰ φέρεις,<br>
			τρία - τέσσερα κιλά;<br>
			- Ἔχω Γέροντα, παρθένο<br>
			ἀπὸ πράσινη ἐλιά.</p>

			<p>- Μήπως ἔχεις νὰ μοῦ φέρεις<br>
			μερικὰ φρέσκα ᾠά;<br>
			- Νὰ σοῦ φέρω Γέροντά μου,<br>
			φτάνουν καμμιὰ ...δεκαριά;</p>

			<p>- Ἐὰν ἔχεις καὶ κασέρι, <br>
			φέρε μου ἕνα κομμάτι.<br>
			- Ἔχω, ἔχω, Γέροντά μου,<br>
			ἀπὸ τὴν Φάρμα στὸ Γομάτι!</p>

			<p>- Ἀπὸ ὀψάρια πῶς πᾶμε, <br>
			ἔχεις τσιποῦρες καὶ ροφό;<br>
			- Μόλις τώρα τἄχω φέρει<br>
			ἀπὸ τὸ Πόρτο τὸ Κουφό.</p>

			<p>Μὲ χαρὰ ὁ δοχειάρης, <br>
			τοῦ τὰ φέρνει ὅλα μπροστά του.<br>
			... Ξέρετε; τοῦ ἔχει φύγει<br>
			βάρος μέγα ἀπ᾿ τὴν καρδιά του.</p>

			<p>Καὶ ὁ Γέρων μὲ ἀγάπη<br>
			τόνε λέει ὁ καημένος<br>
			- Κι᾿ ἂν μοῦ εἶπες ἕνα ψέμα<br>
			νὰ εἶσαι .... συγχωρεμένος.</p>

			<p>Φεύγει ὁ Γέρων λυπημένος<br>
			κι᾿ ἕνα δάκρυ ἔχει στὸ μάτι<br>
			μὲ τὶς «ἁμαρτίες» ὅλες,<br>
			φορτωμένος εἰς τὴν ...πλάτη.</p>

			</td>
		</tr>
	</table>
</div>

<hr>

</body>

</html>
