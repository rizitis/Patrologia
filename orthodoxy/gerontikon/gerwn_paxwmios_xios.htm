<html>

<head>
<meta http-equiv="Content-Language" content="el">
<meta http-equiv="Content-Type" content="text/html; charset=utf-8">
<title>Γέρων Παχώμιος εν Χίω - Πνευματικές Νουθεσίες</title>
<link rel="stylesheet" type="text/css" href="../../styles.css">
</head>

<body>

<h1><i>Εἶπε Γέρων...<br>
Παλαιὲς καὶ Σύγχρονες Οἰκοδομητικὲς Διηγήσεις καὶ Διδασκαλίες</i></h1>
<h1>Πνευματικὲς Νουθεσίες τοῦ Ὁσίου Γέροντος Παχωμίου τοῦ ἐν Χίω*<br>
Ἐπὶ τῇ ἑκατονταετηρίδι ἀπὸ τῆς ἱερᾶς κοιμήσεως αὐτοῦ (†14.10.1905)</h1>
<hr>
<ul>
	<li>Τοῦτο καὶ μόνον εἶναι, Κύριε, φώτισόν με νὰ γνωρίσω τὸ θέλημά σου, καὶ δῶσε 
	μου ἰσχὺν νὰ τὸ τελειώσω, οἴμοι τοῦ μιαροῦ καὶ ἀκαθάρτου.</li>
	<li>Ὅ,τι καλὸν κάνεις εἰς τοὺς ἀδελφούς σου, ὁ Χριστὸς τὸ ἀναδέχεται εἰς τοῦ 
	λόγου του.</li>
	<li>Ὅποιος ἀκούσῃ κανένα καὶ λέγει κατὰ τοῦ ἄλλου ἀδελφοῦ, ὀπίσω του, καὶ ὑπάγῃ 
	καὶ τὸ φανερώσῃ, νὰ εἶναι ἐδῶ καὶ ἐν τῷ μέλλοντι αἰῶνι ἀσυγχώρητος.</li>
	<li>Πάντοτε νὰ ἐξουθενῇς τὸν ἑαυτόν σου καὶ μὴ δικαιώνεσαι, νὰ ῥίπτῃς τὸ σφάλμα 
	ἐπάνω σου καὶ θὰ ἀναπαύεσαι.</li>
	<li>Τὸν κανόνα σου μὲ προσοχὴν μεγάλην νὰ κάμνῃς.</li>
	<li>Μὲ ἁπλότητα νὰ πορεύεσαι, δηλαδὴ σοῦ εἶπε ἕνας τινὰ λόγον νὰ ὑπομείνῃς ἢ σὲ ὕβρισεν 
	ἢ σὲ ἐξουδένωσεν, νὰ μὴ ἀνταποδίδῃς ἢ νὰ βαστᾷς κακίαν.</li>
	<li>Νὰ εἶσαι στρογγυλός.</li>
	<li>Νὰ λέγῃς φανερὰ τοὺς λογισμούς σου.</li>
	<li>Μὲ ταπείνωσιν νὰ παρακαλῶ τὸν Θεὸν νὰ μὲ φυλάξῃ καὶ νὰ μὴ πιστεύω τὸν λογισμόν 
	μου.</li>
	<li>Νὰ φυλάξῃς τὴν προσοχὴν τοῦ νοός σου.</li>
	<li>Προσοχὴ ὀνομάζεται νοὸς τήρησις, καρδιακὴ φυλακή, νῆψις, νοερὰ ἡσυχία.</li>
	<li>Ὅταν προσεύχεσαι νὰ ἐννοῇς τὰ λεγόμενα.</li>
	<li>Φύλαττε συστολήν, ἡ ὁποία εἶναι ἀνωτέρα της σιωπῆς, συστολὴ δὲ εἶναι νὰ 
	μὴ γελᾷς, νὰ μὴν ἀργολογῇς καὶ νὰ μὴ καταλαλῇς.</li>
	<li>Κανένα πρᾶγμα δὲν εἶναι τὸ νὰ φεύγῃ τὶς τὴν ἁμαρτίαν ὡς ἡ ἐνθύμησις τοῦ 
	θανάτου.</li>
	<li>Ἀρετὴ χωρὶς ταπείνωσιν δὲν εἶναι ἀρετή.</li>
	<li>Ὅ,τι καὶ νὰ κόμης, ὅταν δὲν ἔχῃς ταπείνωσιν, καὶ κυρίως ἀγάπην, δὲν εἶναι 
	τίποτε.</li>
	<li>Ἡ ταπείνωσις εἶναι νὰ μὴν ἔχῃ τις κακίαν, μὲ κανένα.</li>
	<li>Πάντοτε νὰ λέγωμεν τὴν εὐχήν, ὅπου κι ἂν εἴμεθα.</li>
	<li>Ὅταν μέμφεσαι τὸν ἑαυτόν σου μὴ φοβᾶσαι νὰ πλανηθῇς.</li>
	<li>Ὄχι τὸ θέλημά μου, ἀλλὰ τὸ τοῦ Κυρίου ἡμῶν.</li>
	<li>Νὰ εἶμαι ἕτοιμος πάντοτε διὰ τὸν θάνατον, ὡσὰν νὰ εἶναι ἡ τελευταία ἡμέρα 
	τῆς ζωῆς μου, οὕτω νὰ πορεύωμαι.</li>
	<li>Νὰ λέγω τὴν εὐχὴν ταπεινὰ ὡς εἰς αὐτί.</li>
	<li>Νὰ προτιμῶ τοὺς μεγαλύτερούς μου πάντοτε.</li>
	<li>Νὰ κόπτω τὸ θέλημά μου, ὅταν μοῦ ἔρχεται ὁ λογισμὸς νὰ ἰδῶ τι, ἐγὼ νὰ μὴ 
	βλέπω· ἢ εἰπὲ τοῦτον τὸν λόγον νὰ μὴ τὸ λέγω.</li>
	<li>Ἀκαταπαύστως νὰ μέμφωμαι τὸν ἑαυτόν μου.</li>
	<li>Ὅταν σὲ ἐπαινοῦν νὰ μὴ τοὺς πιστεύῃς, διότι σὲ καταρῶνται.</li>
	<li>Ἀδύνατον εἶναι εἰς ἐκεῖνον, ὁποῦ πασχίζει ἐν ἀλήθειᾳ νὰ σωθῇ, νὰ μὴ τὸν 
	ἐλεήσῃ ὁ Θεός.</li>
</ul>

<p>(*) Περιοδ. «Ἅγιος Κυπριανός», ἀριθ. 329 / Νοέμβριος-Δεκέμβριος 2005, σελ. 256. 
Ἀντωνίου Ν. Χαροκόπου, <br>
Ὁ Γέροντας Παχώμιος - Ἱδρυτὴς τῆς Ἱερᾶς Σκήτης τῶν Ἁγίων 
Πατέρων τῆς Χίου (1839-1905), σελ. 189-194, Ἀθῆναι 2003.</p>

<hr>

</body>

</html>
