<html>

<head>
<meta http-equiv="Content-Language" content="el">
<meta http-equiv="Content-Type" content="text/html; charset=utf-8">
<title>Πρωτ. Κωνσταντίνος Παναγιωτόπουλος</title>
<link rel="stylesheet" type="text/css" href="../../styles.css">
</head>

<body lang="el">

<h1>Χρόνια περασμένα</h1>

<div align="center">
	<table border="0" cellpadding="8" cellspacing="1" id="table1">
		<tr>
			<td>

			Ποῦ εἶναι τὸ χρόνια τὰ παλιὰ<br>
			καὶ τὰ εὐλογημένα<br>
			ποὺ ζούσαμε ὅλοι ἁπλᾶ<br>
			καὶ ὅλα εὐτυχισμένα;<p>Ποῦ εἶναι τὰ χρόνια τὰ παλιά,<br>
			ποὺ ἡ διπλοπροσωπία<br>
			ἤτανε λέξις ἄγνωστη<br>
			μέσα εἰς τὴν φιλία;</p>

			<p>Ποῦ εἶναι τὰ χρόνια τὰ παλιά<br>
			πρὶν πέσῃ τὸ μεγαλεῖο,<br>
			ποὺ πήγαινες στὸ φίλο σου<br>
			μὲ δίχως προσκλητήριο;</p>

			<p>Σὲ τράβαγε ἡ φιλία σας,<br>
			πήγαινες μὲ ἀφέλεια,<br>
			δὲν εἶχε ἀκόμη γεννηθεῖ<br>
			σὲ μᾶς ἡ πολυτέλεια.</p>

			<p>Τώρα ἡ μάνα ἡ ἴδια<br>
			νὰ πάει στὸ παιδί της,<br>
			πρέπει νὰ ἔχει πρόσκληση<br>
			γιὰ τὴν ὑποδοχή της.</p>

			<p>Ἄλλαξαν πλέον οἱ καιροὶ<br>
			δὲν εἶναι ὅπως πρῶτα,<br>
			ὅλοι κοντὰ ποὺ ζούσαμε<br>
			καὶ εἴχαμε μία πόρτα.</p>

			<p>Τώρα ἐσκορπισθήκαμε<br>
			σὰν τοὺς λαγοὺς στὰ δάση<br>
			καὶ μόνον ἡ Ἐκκλησία μας<br>
			δύναται νὰ μᾶς μάσῃ.</p>

			<p>Ἀλλιῶς ἐὰν δὲν ἔχουμε<br>
			τὴν ἐπικοινωνία,<br>
			θὰ γίνουμε σὰν ἀσκητὲς<br>
			ποὺ ζοῦν στὴν ἐρημία.</p>

			<p>Γιὰ θυμηθεῖτε τὸν καιρὸ<br>
			τὴ μάνα μας στὸ μαγειριό,<br>
			ποὺ ἑτοίμαζε ἕνα φαγὶ<br>
			καὶ τρώγαμε ὅλοι μαζί,</p>

			<p>νέοι καὶ γέροι καὶ παιδιά,<br>
			μία κατσαρόλα, μία φωτιά. <br>
			Τώρα καθεὶς ξεχωριστό,<br>
			ἕνας ψητό, ἄλλος βραστό.</p>

			<p>Ὁ ἄλλος δίαιτα κρατᾷ,<br>
			τὸν βλάπτουν τὰ τηγανιτά.<br>
			Οἱ ἄλλοι μὲ βιταμίνες ζοῦν,<br>
			νὰ χάσουν βάρος προσπαθοῦν.</p>

			<p>Στὸ τέλος, λίγο ἢ πολὺ<br>
			ὅλοι πεθαίνουν ἀπ᾿ τὴ χολή.</p>

			<p>Ποῦ εἶναι ἐκείνη ἡ ἐποχὴ<br>
			ποῦ ὅλοι περπατοῦσαν<br>
			καὶ ζωντανὰ τὰ αἵματα<br>
			ὅλων κυκλοφοροῦσαν;</p>

			<p>Τώρα ὅλα εἶναι τεχνητὰ<br>
			καὶ ὅλα μᾶς πειράζουν,<br>
			τὰ νεῦρα χάπια καρτεροῦν<br>
			ἀλλιῶς δὲν ἡσυχάζουν.</p>

			<p>Ποῦ εἶναι ἐκεῖνος ὁ καιρὸς<br>
			ποὺ ἦταν ὁ γάμος ἱερός,<br>
			ὅταν νικοῦσε ἡ προξενιὰ<br>
			τοῦ ἔρωτος τὴ λεβεντιά;</p>

			<p>Καὶ στεφανώντουσαν νὰ ζοῦν<br>
			μέχρι θανάτου χωρισθοῦν.</p>

			<p>Καὶ ὅταν βάπτιζαν τὸ παιδὶ<br>
			τί ἔκστασις ἦτο αὐτή…<br>
			εἰς τὸν παπποῦ καὶ τὴ γιαγιά,<br>
			τί περηφάνια στὴν καρδιά,<br>
			τὸ ὄνομά τους ν᾿ ἀκουσθῇ<br>
			οὐδέποτες νὰ ξεχασθῇ.</p>

			<p>Μεγάλη ἦτον κληρονομιὰ<br>
			τὸ ὄνομα σὴ φαμιλιά.<br>
			Ἐπέρασε τώρα κι αὐτό,<br>
			ἀνήκει στὸν παλιὸ καιρό.</p>

			<p>Ἔτσι παγώνουν οἱ καρδιὲς<br>
			καὶ ἀλλάζουνε οἱ γενιές.</p>

			<p>Ποῦ εἶναι τὰ χρόνια τὰ παλιὰ<br>
			τὰ χρόνια τὰ ὡραῖα,<br>
			ποὺ μὲ τραγοῦδι καὶ μεζὲ<br>
			γλεντοῦσε ἡ παρέα;</p>

			<p>Τώρα πέντε-ἕξι μαχαιροπήρουνα<br>
			καὶ πιάτα μιὰ ντουζίνα,<br>
			μὰ νὰ χορτάσουν δὲν μποροῦν<br>
			τὴν ψυχική τους πεῖνα.</p>

			<p>Ποῦ εἶναι τὰ χρόνια τὰ παλιὰ<br>
			τὰ διαμαντένια χρόνια,<br>
			ὅπου ὑπῆρχε ὁ σεβασμὸς<br>
			καὶ νιώθαμε συμπόνοια;</p>

			<p>Καθένας τώρα προσπαθεῖ<br>
			τὸν ἄλλον νὰ περάσει<br>
			καὶ μεσ᾿ τὸ χρέος πνίγεται<br>
			ὡς ὅτου νὰ γεράσει.</p>

			<p>Μᾶς πλάκωσε ἡ ἀπονιὰ<br>
			μᾶς ζάλισε τὸ χρῆμα,<br>
			χάσαμε τὰ αἰσθήματα<br>
			καὶ πέσαμε στὸ κρῖμα.</p>

			<p>Λυπήσου μας πάλι Θεὲ<br>
			καὶ μὴ μᾶς κατακρίνεις,<br>
			Ἐσὺ ποὺ πάντα ἔλεος<br>
			εἰς τὰ παιδιά Σου δίνεις.</p>

			<p>Στεῖλε μας πάλι μία φωνὴ<br>
			θεὲ τ᾿ Ἁγίου Γιάννη,<br>
			γιὰ νὰ σωθεῖ καὶ ὑψωθεῖ<br>
			τοῦ γάμου τὸ στεφάνι.</p>

			<p>Συγχώρησε τὰ λάθη μας<br>
			δῶσε μας τὴ γαλήνη<br>
			ποὺ μᾶς ἐδίδαξε ὁ Χριστὸς<br>
			μὲ τὴν ταπεινοσύνη.</p>

			</td>
		</tr>
	</table>
</div>

<p style="text-align: center">Ποίημα-δῶρον πρὸς τοὺς ἀγαπητούς μου ἐνορίτας <br>
τοῦ Ἱεροῦ Ναοῦ Ἁγίου Ἐλευθερίου ὁδ. Ἀχαρνῶν.<br>
Πρωτ. Κων. Παναγιωτόπουλος</p>

<hr>

</body>

</html>