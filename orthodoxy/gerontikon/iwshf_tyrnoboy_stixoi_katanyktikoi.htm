<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Ιωσήφ Τυρνόβου - Στίχοι Κατανυκτικοί</title>
<link rel="stylesheet" type="text/css" href="../../styles.css">
</head>

<body lang="el">

<h1>Στίχοι Κατανυκτικοὶ τοῦ Κυρίου Ἰωσήφ, <br>
Μητροπολίτου τοῦ Μεγάλου Τυρνόβου</h1>
<div align="center">
	<table border="0" cellpadding="8" id="table1">
		<tr>
			<td>Κλαύσωμεν καὶ δακρύσωμεν, τῷ βίῳ περιόντες,<br>
			Πρὶν ἐκπεμφθῶμεν εἰς δεινάς, κολάσεις ἀνυποίστους.<p>Πρὶν ἔμπλεοι γενώμεθα, 
			δακρύων αἰωνίων,<br>
			Μηδόλως ἀμελήσωμεν, στένειν πενθεῖν καὶ κλαίειν.</p>

			<p>Πρὶν ἂν ἡ κόλασις ἡμᾶς, πενθεῖν καταναγκάσῃ,<br>
			Ὁδὸς τοῦ κλαίνειν ἀπλανής, ἐστὶ πρὸς σωτηρίαν.</p>

			<p>Κλαύσωμεν πάντες τοιγαροῦν ὁδὸς οὔκ ἐστιν ἄλλη,<br>
			Κλαύσωμεν καὶ πενθήσωμεν ἡμέρα προσεγγίζει.</p>

			<p>Καθ᾿ ἣν πεινθήσουσι κενῶς, οἱ μὴ πενθοῦντες πρῴην,<br>
			Κλαύσεται πᾶς ὁ μὴ πενθῶν, ἐν τῷ παρόντι βίῳ.</p>

			<p>Μήτε δακρύων ἑαυτόν. Ποιμήν φησιν ὁ μέγας.<br>
			Ψυχὴ μὴ κλαίουσά φησι τὴν αὐτῆς ξενητείαν.</p>

			<p>Μὴ παροικίαν στένουσα, τὴν ἐν τῷ βίῳ τούτῳ.<br>
			Τοῦ λογικοῦ καὶ νοεροῦ, παντάπασιν ἐξέστη.</p>

			<p>Συμπαρεβλήθη κτήνεσιν, ἀλόγοις ὡμοιώθη, <br>
			τοῖς ἀνοήτοις ὡς μωρόν, ἀλόγως παρεικάσθη.</p>

			<p>Καὶ πάλιν ἐς τῷ σώματι, σκιὰ συμπαρατρέχει.<br>
			Καὶ πάντα περιάγεται, καὶ φέρεται σὺν τούτῳ.</p>

			<p>Οὕτω τὸ πένθος πάντοτε ψυχὴ συναμαρτείτω.<br>
			Συμπαρακολουθείτω τε, καὶ συνεπέσθω ταύτῃ.</p>

			<p>Ἀδύνατον ἱμάτιον, τῶν ῥύπων ἀποπλύναι, <br>
			ἄνευ ὑδάτων καὶ παντὸς ἀποκαθάραι σπίλου.</p>

			<p>Χωρὶς δὲ πένθους τὴν ψυχὴν πταίσασαν λευκάναι,<br>
			ἐκ τῶν προτέρων μολυσμῶν, οὐκ ἄν τις δυνηθείη.</p>

			<p>Ψυχῇ ποθούσῃ σῴζεσθαι τὸ κλαίειν ἀναγκαῖον.<br>
			Ψυχὴν τὸ πένθος ἀνυψοῦν πρὸς τὸν Θεὸν ἐπαίρει.</p>

			<p>Καὶ τίθησι τῶν ὑλικῶν ἁπάντων ὑπερτέραν.<br>
			Ἔνθεον πένθος συγκαθέν, καὶ συναφθὲν ὀδύνη.</p>

			<p>Καὶ μετὰ λύπης ἑνωθέν, ψυχὴν καταφωτίζει.<br>
			Σκότος ἐξαίρων τῶν παθῶν, καὶ τῶν κακῶν τὸν Ζόφον,</p>

			<p>Φῶς τῇ σελήνῃ δίδωσιν, ὁ κύκλος τοῦ ἡλίου,<br>
			Σέλας ἐνίησι ψυχῇ, τὸ κατὰ Πνεῦμα πένθος.</p>

			<p>Καὶ λαμπροτέραν δείκνυσι, καὶ φῶς ἡμφιεσμένην.<br>
			Ὁ κατὰ κόσμον ἄνθρωπος, τοῦτο σημεῖον ἔχει.</p>

			<p>Καὶ μετανοίας σύμβολον, ἐξ ᾖς ἡ σωτηρία.<br>
			Ὡς δῆλον ἐκ Νινεθιτῶν, ἔκ τε Ναβουχοδονόσορ.</p>

			<p>Οἷς σύνταττε καὶ Μανασσῆν, ἅμα καὶ Ἐζεκίαν.<br>
			Καὶ πᾶσαν ἄρδην τὴν πλυθύν, τῶν σῳζομένων πάντων.</p>

			<p>Ὁ δὲ Γρηγόριος φησὶν ὁ Μέγας Θεολόγος, <br>
			ἐν οὐδενὶ τῶν παρ᾿ ἡμῶν, καλῶς ἐκτελουμένων.</p>

			<p>Ἐπαναπαύσεται Θεός, ὡς τῇ κακοπαθείᾳ.<br>
			Δάκρυσιν ἀντιδίδοται, τὰ τῆς φιλανθρωπίας.</p>

			<p>Οὕτω αὐτὸς ὁ Πάνσοφος, ἐν ἄλλοις ἐκδιδάσκει.<br>
			Δάκρυε πρὸ τῆς προσευχῆς, ἐν ταύτῃ, μετὰ ταύτην.</p>

			<p>Ἵνα τὴν ἐνυπάρχουσαν, τῇ σῇ ψυχῇ μαλάξῃς.<br>
			Ἀπήνειαν, ὠμότητα, λήθην, ἀναισθησίαν.</p>

			<p>Τὰς δὲ εὐθύνας πρὸς Θεόν, τὰς σὰς ἐξαγορεύσῃς.<br>
			Καὶ λάβῃς τὴν συγχώρησιν, ὡς ἔπταισας ἐκ τούτων.</p>

			<p>Ἅπας ἁπλῶς κατὰ Θεὸν πενθῶν μακαριστέος, <br>
			ὡς παρακληθησόμενος καὶ νῦν καὶ μετὰ τέλος.</p>

			<p>Καὶ ταῦτα μὲν ὡς ἐν βραχεῖ, ἀναμιμνῄσκω πάντας, <br>
			φιλαδελφείας ἔρωτι φιλοπλησίου πόθῳ.</p>

			<p>Νικώμενος, ἀγόμενος, ὡς ὁ χαλκός, μαγνήτης.<br>
			Κλαύσατε ἅπαντες πικρῶς, νύκτωρ καὶ μεθ᾿ ἡμέραν.</p>

			<p>Εἴπερ ποθεῖτε ψυχικήν, ὠφέλειαν εὑρέσθαι.<br>
			Καὶ δόξαν ἀναπέμψατε εἰς πάντας τοὺς αἰῶνας, <br>
			καὶ κράτος καὶ προσκύνησιν τῇ παναλκεῖ Τριάδι.</p>
			</td>
		</tr>
	</table>
</div>
<hr>

</body>

</html>
