<html>

<head>
<title>Οι Προβληματισμοί του Γέροντος Ρηγίνου</title>
<meta http-equiv="Content-Language" content="el">
<meta http-equiv="Content-Type" content="text/html; charset=utf-8">
<link rel="stylesheet" type="text/css" href="../../styles.css">
</head>

<body lang="el">

<h1>Οἱ Προβληματισμοὶ τοῦ Γέροντος Ρηγίνου</h1>

<p style="text-align: center"><font color="#cc0000"><i>Προέλευση κειμένου: Ἱερὰ 
Μονὴ Μεγίστης Λαύρας Ἁγίου Ὄρους</i></font></p>

<hr>
<p>Κύριε Ἰησοῦ Χριστὲ καὶ Θεέ μου. Ἐρωτῶ Σε:</p>

<p>1. Εἶμαι ἀληθινὸς χριστιανὸς ἡ εἶμαι ψεύτικος;</p>

<p>2. Τηρῶ κατὰ γράμμα καὶ κατὰ πνεῦμα τὸν θεῖον Νόμον σου;</p>

<p>3. Σ᾿ ἀγαπῶ μὲ ὅλη μου τὴν ψυχὴν καὶ ὅλην τὴν διάνοιάν μου, ἐσένα τὸν Δημιουργὸν 
καὶ Σωτῆρα μου, ὡς λέγει ὁ Νόμος Σου;</p>

<p>4. Σκέπτομαι καὶ ζῶ τὴν αἰώνιον Ἀγάπην Σου;</p>

<p>5. Σὲ ἀγαπῶ ὅσο πρέπει;</p>

<p>6. Θὰ ἤθελα νὰ σ᾿ ἔχω στὸ κέντρο τῆς καρδίας μου ὡς ἕνα γλυκὸ μελέτημα κάθε ὥρα 
καὶ στιγμὴ ὅπως σ᾿ εἶχε ὁ Ἅγιος Ἱερομάρτυς Ἰγνάτιος ὁ Θεοφόρος;</p>

<p>7. Προσεύχομαι μὲ πίστη, μὲ ἀγάπη, μὲ ἐμπιστοσύνη;</p>

<p>8. Αἱ προσευχαί μου, αἱ ἐξομολογήσεις μου, ἡ μετάνοιά μου, αἱ πράξεις μου, ἡ 
ζωή μου, εἶναι αὗται αἱ ὁποῖαι πρέπουν;</p>

<p>9. Κοινωνῶ τὰ Ἄχραντα Μυστήρια, τὸ Πανάγιον Σῶμά Σου καὶ τὸ Τίμιον Αἷμά σου μὲ 
πίστιν, μὲ προσμονήν, μὲ καθαρὰν καρδίαν, μὲ ἀγάπην καὶ φόβον, μὲ μετάνοιαν καὶ 
ταπείνωσιν;</p>

<p>10. Μελετῶ μὲ δίψα καὶ μὲ λαχτάρα τὸν Θεῖον Νόμον Σου;</p>

<p>11. Ζῶ καὶ πορεύομαι ὡς γνήσιος ὀρθόδοξος χριστιανός;</p>

<p><i>Χωρὶς ἐμοῦ οὐ δύνασθαι ποιεῖν οὐδέν</i>, μᾶς λέγεις. Ναὶ Κύριε Ἰησοῦ Χριστέ 
μου καὶ Θεέ μου. Ἐσὺ εἶσαι τὸ πᾶν. Ἐσὺ μὲ ὁδηγεῖς, Ἐσὺ ρυθμίζεις τὴν ζωήν μου. Ἡ 
ἀγάπη Σου πρὸς ἐμὲ τὸν ἁμαρτωλὸν καὶ πρὸς πάντας εἶναι πηγὴ ἀνεξάντλητος.</p>

<p>Ὀφείλομεν ὅλοι μας καὶ ἐγὼ ἰδιαιτέρως νὰ ἀφιερώνω ὁλόκληρον τὴν ζωήν μου εἰς 
Σὲ τὸν Σωτῆρα μου.</p>

<p>Ἐσὺ εἶσαι τὸ Φῶς τοῦ κόσμου· ὅποιος περιπατεῖ καὶ ἀκολουθεῖ Ἐσένα δὲν θὰ πέση 
στὸ σκότος τῆς ἀνομίας.</p>

<p>Βοήθησόν με καὶ σκέπασόν με τὴ θεία Σου χάριτι Χριστέ μου, ἵνα γένωμαι εἰς ἀληθινὸς 
πιστὸς χριστιανὸς καὶ οὐχὶ ψευδής. Ἀμήν.</p>

<p style="text-align: right">Εἷς Χριστιανός</p>

</body>

</html>
