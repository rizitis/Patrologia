<html>

<head>
<meta http-equiv="Content-Language" content="el">
<meta http-equiv="Content-Type" content="text/html; charset=utf-8">
<title>Ιωάννης Σιναΐτης και Νικόλαος Καβάσιλας - Κλίμακα Αρετών</title>
<link rel="stylesheet" type="text/css" href="../../styles.css">
</head>

<body>

<h1>ΙΩΑΝΝΗΣ ΤΗΣ ΚΛΙΜΑΚΟΣ - ΝΙΚΟΛΑΟΣ ΚΑΒΑΣΙΛΑΣ<br>
<font size="5">ΚΛΙΜΑΚΑ ΑΡΕΤΩΝ</font></h1>

<p style="text-align: center"><font color="#cc0000"><i>Προέλευση ἀρχικοῦ κειμένου: 
ἱστοχῶρος <a target="_blank" href="http://www.pigizois.gr">ΠΗΓΗ ΖΩΗΣ</a></i></font></p>
<hr>
<div align="center">
	<table border="0" cellpadding="8" id="table1" width="480">
		<tr>
			<td>Ἡ ἐλάττωσις τοῦ κακοῦ γεννᾶ τὴν ἀποχὴ ἀπὸ τὸ κακό.<p>Ἡ ἀποχὴ ἀπὸ 
			τὸ κακὸ εἶναι ἡ ἀρχὴ τῆς μετανοίας.</p>

			<p>Ἡ ἀρχὴ τῆς μετανοίας εἶναι ἡ ἀρχὴ τῆς σωτηρίας.</p>

			<p>Ἡ ἀρχὴ τῆς σωτηρίας εἶναι ἡ καλὴ πρόθεσις.</p>

			<p>Ἡ καλὴ πρόθεσις γεννᾶ τοὺς κόπους.</p>

			<p>Ἀρχὴ τῶν κόπων εἶναι οἱ ἀρετές.</p>

			<p>Ἡ ἀρχὴ τῶν ἀρετῶν εἶναι τὸ ἄνθος τῆς πνευματικῆς ζωῆς.</p>

			<p>Τὸ ἄνθος τῆς ἀρετῆς εἶναι ἡ ἀρχὴ τῆς πνευματικῆς ἐργασίας.</p>

			<p>Ἡ πνευματικὴ ἐργασία εἶναι τέκνο τῆς ἀρετῆς καὶ αὐτῆς τέκνο ἡ συνέχισις 
			καὶ συχνότης τῆς ἐργασίας.</p>

			<p>Καρπὸς καὶ τέκνο τῆς συνεχοῦς καὶ ἐπιμελοῦς ἐργασίας εἶναι ἡ ἕξις: 
			(ἡ μόνιμη δηλαδὴ συνήθεια).</p>

			<p>Τέκνο τῆς ἕξεως εἶναι ἡ <i>ποίωσις</i> (νὰ γίνει δηλαδὴ ἡ ἀρετὴ ἕνα 
			μὲ τὴν ψυχή. Φυσικὴ κατάστασίς της).</p>

			<p>Ἡ <i>ποίωσις</i> στὸ καλὸ γεννᾶ τὸ φόβο τοῦ Θεοῦ.</p>

			<p>Ὁ φόβος γεννᾶ τὴν τήρηση τῶν ἐντολῶν - εἶτε τῶν ἐπουρανίων εἶτε τῶν 
			ἐπιγείων.</p>

			<p>Ἡ τήρησις τῶν ἐντολῶν εἶναι ἀπόδειξις τῆς ἀγάπης πρὸς τὸν Θεόν.</p>

			<p>Ἀρχὴ τῆς ἀγάπης εἶναι τὸ πλῆθος τῆς ταπεινώσεως.</p>

			<p>Τὸ πλῆθος δὲ τῆς ταπεινώσεως εἶναι θυγατέρα τῆς ἀπαθείας.</p>

			<p>Ἡ ἀπόκτησις τῆς ἀπαθείας εἶναι ἡ πληρότης τῆς ἀγάπης, δηλαδὴ ἡ πλήρης 
			κατοίκησις τοῦ Θεοῦ σὲ ὅσους ἔγιναν μὲ τὴν ἀπάθεια «καθαροὶ τῇ καρδίᾳ 
			ὅτι αὐτοὶ τὸν Θεὸ ὄψονται».</p>

			<p>Ἡ ἱστορία εἶναι μιὰ μακρόχρονη προεργασία τοκετοῦ: ἐδῶ κάτω ὑφαίνεται 
			ἀργὰ τὸ πνευματικὸ σῶμα μας, ὅπως τὸ φυσικὸ σῶμα μέσα στὸν κόλπο τῆς 
			μητέρας.</p>

			<p>Ἀντίθετα ὅμως ἀπ᾿ ὅ,τι τὸ παιδὶ μέσα στὸ μητρικὸ κόλπο, ὁ ἄνθρωπος 
			στὴν πορεία του γιὰ τὸν ἐξαγνισμό, δέχεται πολλὲς ἀποκαλύψεις, γιὰ τὴ 
			ζωὴ στὴν ὁποία πρόκειται νὰ γεννηθεῖ.</p>
			</td>
		</tr>
	</table>
</div>

</body>

</html>
