<html>

<head>
<title>Εμμανουήλ Δημητροκάλλης - Παναγία Τριποδιώτισσα</title>
<meta http-equiv="Content-Language" content="el">
<meta http-equiv="Content-Type" content="text/html; charset=utf-8">
<link rel="stylesheet" type="text/css" href="../../styles.css">
</head>

<body lang="el">

<h1>Παναγία Τριποδιώτισσα</h1>

<div align="center">
	<table border="0" cellpadding="8" id="table1">
		<tr>
			<td>Ἐμμανουὴλ Δημητροκάλλης (†2003), <br>
Τρίποδες, Νάξος, 5 Αὐγούστου 2002<p>Κυρία Τριποδιώτισσα, <br>
γλυκειά μας Παναγία, <br>
διὰ Ὑιοῦ Σου πρεσβειῶν, <br>
μᾶς χάρισες ὑγεία, <br>
καὶ τὴν ἁγίαν χάριν Σου <br>
ξανὰ νὰ ἐπισκευθοῦμε, <br>
μ᾿ ἱκανοποίησιν ὅλοι μας <br>
μετὰ ν᾿ ἀναχωροῦμεν.</p>

<p>Τριπόδων ἡ προστάτιδα <br>
εἶσαι καὶ ἡ τιμή μας, <br>
τὸ θάρρος, ἡ ἐλπίδα μας <br>
γιὰ τοῦτο οἱ χωριανοί μας <br>
ὅλοι τους τόσο σὲ τιμοῦν <br>
καὶ τόσο σ᾿ εὐλαβοῦνται, <br>
παντοιοτρόπως προσπαθοῦν <br>
γιὰ σὲ καὶ ἐκδηλοῦνται <br>
νὰ δείξουν τὴν εὐλάβεια <br>
ποὺ τρέφουν εἰς ἐσένα <br>
κι εἰς κάθε ἐποχῆς γιορτὴ <br>
εἶναι συμπληρωμένα <br>
τοῦ οἴκου σου τὰ καθίσματα, <br>
κι ἀμέτρητοι ὀρθίοι, <br>
καθένας στὸ Μυστήριο <br>
τὴ χάριν σου νὰ πίει· <br>
γεμάτος ἀγαλλίασιν <br>
εἰς οἶκον νὰ γυρίσει <br>
καὶ μὲ ψυχὴ καὶ σῶμα του <br>
τόσο νὰ σὲ τιμήσει.</p>

<p>Ἔχεις κι ἀξίους διάκονους <br>
νὰ σὲ ὑπηρετοῦνε, <br>
μὲ κάθε τρόπο, πάντοτε, <br>
μὲ δέος προσπαθοῦνε <br>
τὸ χρέος εἰς τὴν χάριν σου <br>
πλήρως νὰ ἐκτελοῦνε <br>
μὲ ψυχικὴν ἀνάτασιν <br>
νὰ σὲ ὑμνολογοῦνε.</p>

<p>Δόξα ἀεί, Πανάχραντε, <br>
ἀπ᾿ ὅλους μας νὰ ἔχεις, <br>
κι ἑμᾶς τοὺς ξενητέρηδες, <br>
ἂν θὲς, ἂς μᾶς προσέχεις, <br>
νὰ ‘ρχόμαστε ἀπ᾿ τὰ μακρινά, <br>
πάντα με ὑγεία, τὰ ξένα, <br>
στὸν ἁγιασμένο οἶκον σου <br>
νὰ προσκυνοῦμε ‘σένα!</p>

			</td>
		</tr>
	</table>
</div>

</body>

</html>
