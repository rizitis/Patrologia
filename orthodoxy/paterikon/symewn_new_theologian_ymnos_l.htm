<html>

<head>
<meta http-equiv="Content-Language" content="el">
<meta http-equiv="Content-Type" content="text/html; charset=utf-8">
<title>Όσιος Συμεών ο Νέος Θεολόγος - Ύμνος Λ</title>
<link rel="stylesheet" type="text/css" href="../../styles.css">
</head>

<body>

<h1>Ὅσιος Συμεὼν ὁ Νέος Θεολόγος - Ὕμνος Λ´</h1>

<p align="center"><font color="#cc0000"><i>Ἐπιλογὴ στίχων καὶ ἐλεύθερη ἀπόδοση στὴ 
νέα Ἑλληνικὴ <br>
ἀπὸ τὴν Ἱερὰ Μονὴ Ὁσίου Συμεὼν τοῦ Νέου Θεολόγου, Καλάμου Ἀττικῆς</i></font></p>

<hr align="center" size="2" width="100%">
<div align="center">
	<table border="0" cellpadding="8" id="table1">
		<tr>
			<td>

			<p>Ἡ ψυχὴ βλέπει καὶ νιώθει<br>
			πὼς ὁλόκληρη βρισκόταν<br>
			στὸ πιὸ φοβερὸ σκοτάδι<br>
			καὶ σὲ φυλακὴ κλεισμένη<br>
			βαθυτάτης ἀγνωσίας.<br>
			Τότε ποῦ εἶναι καθισμένη<br>
			βλέπει μὰ καὶ ποῦ στ᾿ ἀλήθεια<br>
			βρίσκεται φυλακισμένη·<br>
			ὅλος βόρβορο εἶν᾿ ὁ τόπος<br>
			κι αὐτὴ μὲ δεσμοὺς δεμένη<br>
			καὶ στὰ χέρια καὶ στὰ πόδια<br>
			ἡ ταλαίπωρη σφιγμένη.</p>

			<p>Πράγματι, ὅποιος βλέπει τοῦτα,<br>
			θὰ στενάξει, θὰ θρηνήσει<br>
			καὶ Χριστὸ τὸν φωτοδότη<br>
			πρόθυμα θ᾿ ἀκολουθήσει.<br>
			Τότε αὐτὸς μὲ τ᾿ ἅγια χέρια<br>
			τὰ δεσμὰ καὶ τραύματά μου<br>
			μόλις ἐλαφρὰ τ᾿ ἀγγίξει,<br>
			λύνοντ᾿ ὅλα τὰ δεσμά μομυ<br>
			καὶ τὰ τραύματά μου ἐπίσης<br>
			ἐπουλώνονται τελείως,<br>
			ὥστε μήτε οὐλὴ καμμία<br>
			ν᾿ ἀπομείνει, οὔτε σημάδι.</p>

			<p>Θαῦμα μέγα! τῆς ψυχῆς μου<br>
			καὶ τοῦ σώματος ἡ οὐσία<br>
			στὴ θεία μετέχοντας δόξα<br>
			αἴγλη ἀπαστράπτουν θεία.<br>
			Μόλις καθαρίστηκα ὅλος,<br>
			μόλις πέσαν τὰ δεσμά μου,<br>
			χέρι βοηθείας μοῦ δίνει<br>
			κι ἀπ᾿ τὸ βόρβορο μὲ βγάζει<br>
			καὶ στοὺς ὤμους μ᾿ ἀνεβάζει<br>
			-ὢ ἀγάπη, ὢ καλοσύνη!-<br>
			καὶ μὲ εἰσάγει, ποῦ, δὲν ξέρω,<br>
			σ᾿ ἄλλον κόσμο, σ᾿ ἄλλο ἀέρα.</p>

			<p>Τοῦτο ξέρω, ὅτι φῶς εἶναι<br>
			ποὺ κρατεῖ με καὶ συνέχει<br>
			<i>ἀπὸ φύση χοϊκὴ μὲ παίρνει <br>
			</i>καὶ πρὸς φῶς μὲ εἰσάγει μέγα.<br>
			Κι ὅταν ἔφτασα ῾κεῖ πάνω,<br>
			ἄλλα πιὰ μοῦ φανερώνει·<br>
			τὴν ἀνάπλαση τὴν ξένη<br>
			μοὖδωσε νὰ κατανοήσω·<br>
			πὼς αὐτὸς μ᾿ ἔχει ἀναπλάσει<br>
			καὶ φθορᾶς μ᾿ ἔχει ἀπαλλάξει<br>
			κι ὅλον μ᾿ ἔχει ἐλευθερώσει<br>
			ἀπ᾿ τὸν φόβο τοῦ θανάτου.</p>

			<p>Τώρα πιὰ μοῦ ῾χει δωρήσει<br>
			ἀθάνατη ζωὴ καὶ θεία<br>
			καὶ μὲ χώρισε ἀπ᾿ τὸν κόσμο<br>
			τὸν φθαρτὸ κι ἀπ᾿ τὰ τοῦ κόσμου,<br>
			καὶ στολὴ μ᾿ ἔχει στολίσει<br>
			φωτοειδῆ, ἄυλη κι ἁγία,<br>
			μὲ ὑποδήματα ἐπίσης<br>
			δαχτυλίδι καὶ στεφάνι<br>
			ποὖναι ἄφθαρτα κι αἰώνια<br>
			κι ἀπ᾿ τὰ γήινα ὅλα ξένα.</p>

			</td>
		</tr>
	</table>
</div>
<hr>

</body>

</html>
