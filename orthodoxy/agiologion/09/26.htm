<html>

<head>
<title>Αγιολόγιον - Σεπτέμβριος 26</title>
<meta http-equiv="Content-Language" content="el">
<meta http-equiv="Content-Type" content="text/html; charset=utf-8">
<link rel="stylesheet" type="text/css" href="../../../styles.css">
</head>

<body>

<h1>Ἁγιολόγιον - Σεπτέμβριος 26</h1>

<ul>
	<li><a href="#Ἡ_Μετάστασις_τοῦ_Ἁγίου_Ἰωάννου_τοῦ_Θεολόγου">Ἡ Μετάστασις τοῦ 
	Ἁγίου Ἰωάννου τοῦ Θεολόγου</a></li>
	<li>
	<a href="#Οἱ_Ἁγίες_Πέντε_Παρθένες_καὶ_Μονάστριες_Θέκλα,_Μαριαμνή,_Μάρθα,_Μαρία_καὶ_Ἐνναθᾶ">
	Οἱ Ἁγίες Πέντε Παρθένες καὶ Μονάστριες Θέκλα, Μαριαμνή, Μάρθα, Μαρία καὶ Ἐνναθᾶ</a></li>
	<li><a href="#Ἡ_Ἁγία_Χήρα">Ἡ Ἁγία Χήρα</a></li>
	<li><a href="#Ὁ_Δίκαιος_Γεδεών">Ὁ Δίκαιος Γεδεών</a></li>
	<li><a href="#Ἀνακομιδὴ_τῆς_Τιμίας_Κάρας_τοῦ_πρωτοκλήτου_Ἀποστόλου_Ἀνδρέου">
	Ἀνακομιδὴ τῆς Τιμίας Κάρας τοῦ πρωτοκλήτου Ἀποστόλου Ἀνδρέου</a></li>
</ul>
<hr>
<p><b><a name="Ἡ_Μετάστασις_τοῦ_Ἁγίου_Ἰωάννου_τοῦ_Θεολόγου">Ἡ Μετάστασις τοῦ Ἁγίου 
Ἰωάννου τοῦ Θεολόγου</a></b></p>

<p>Ἀρκετοὶ εἶχαν τὴν ἄποψη ὅτι ὁ Ἰωάννης δὲν πέθανε, ἀλλὰ μετατέθηκε στὴν ἄλλη ζωή, 
ὅπως ὁ Ἐνὼχ καὶ ὁ Ἠλίας. Ἀφορμὴ γι᾿ αὐτὴν τὴν ἄποψη ἔδωσε τὸ γνωστὸ εὐαγγελικὸ 
χωρίο (Ἰω. κα´ 22). Ὅμως, ὁ ἀμέσως ἑπόμενος στίχος κα´ 23 διευκρινίζει τὰ πράγματα. 
Ἡ παράδοση ποὺ ἀσπάσθηκε ἡ Ἐκκλησία μας εἶναι ἡ ἑξῆς: Ὁ Ἰωάννης σὲ βαθειὰ γεράματα 
πέθανε στὴν Ἔφεσο καὶ τάφηκε ἔξω ἀπ᾿ αὐτή. Ἀλλὰ μετὰ ἀπὸ μερικὲς ἡμέρες, ὅταν οἱ 
μαθητές του ἐπισκέφθηκαν τὸν τάφο, βρῆκαν αὐτὸν κενό. Ἡ Ἐκκλησία μας, λοιπόν, δέχεται 
ὅτι στὸν ἀγαπημένο μαθητὴ τοῦ Κυρίου συνέβη ὅ,τι καὶ μὲ τὴν Παναγία μητέρα Του. 
Δηλαδή, ὁ Ἰωάννης ναὶ μὲν πέθανε καὶ ἐτάφη, ἀλλὰ μετὰ τρεῖς ἡμέρες ἀναστήθηκε καὶ 
μετέστη στὴν αἰώνια ζωή, γιὰ τὴν ὁποία ὁ ἴδιος, νὰ τί λέει σχετικά: «Ὁ ἔχων τὸν 
υἱὸν ἔχει τὴ ζωήν, ὁ μὴ ἔχων τὸν υἱὸν τοῦ Θεοῦ τὴ ζωὴν οὐκ ἔχει». Ἐκεῖνος, δηλαδή, 
ποὺ εἶναι ἑνωμένος μέσῳ τῆς πίστης μὲ τὸ Χριστὸ καὶ τὸν ἔχει δικό του, ἔχει τὴν 
ἀληθινὴ καὶ αἰώνια ζωή. Ἐκεῖνος, ὅμως, ποὺ δὲν ἔχει τὸν Υἱὸ τοῦ Θεοῦ, νὰ ἔχει ὑπ᾿ 
ὄψιν του πὼς δὲν ἔχει καὶ τὴν ἀληθινὴ καὶ αἰώνια ζωή.</p>

<hr>
<p><b>
<a name="Οἱ_Ἁγίες_Πέντε_Παρθένες_καὶ_Μονάστριες_Θέκλα,_Μαριαμνή,_Μάρθα,_Μαρία_καὶ_Ἐνναθᾶ">
Οἱ Ἁγίες Πέντε Παρθένες καὶ Μονάστριες Θέκλα, Μαριαμνή, Μάρθα, Μαρία καὶ Ἐνναθᾶ</a></b></p>

<p>Θανατώθηκαν ἀπὸ τὸν φιλάργυρο πνευματικό τους πατέρα Παῦλο. Εἶναι οἱ ἴδιες μὲ 
αὐτὲς τῆς 9ης Ἰουνίου.</p>

<hr>
<p><b><a name="Ἡ_Ἁγία_Χήρα">Ἡ Ἁγία Χήρα</a></b></p>

<p>Μαρτύρησε, ἀφοῦ θανατώθηκε μὲ μαχαῖρι.</p>

<hr>
<p><b><a name="Ὁ_Δίκαιος_Γεδεών">Ὁ Δίκαιος Γεδεών</a></b></p>

<p>Εἶναι γνωστὸς στὴν ἐκκλησιαστικὴ ὑμνογραφία, ποὺ παρομοιάζει τὸν Χριστὸ (τὴ γέννηση 
τοῦ Χριστοῦ) σὰν δροσιὰ «ἐν τῷ πόκῳ», δηλαδὴ στὸ ἀκατέργαστο πρόβειο μαλλί.</p>

<hr>
<p><b><a name="Ἀνακομιδὴ_τῆς_Τιμίας_Κάρας_τοῦ_πρωτοκλήτου_Ἀποστόλου_Ἀνδρέου">Ἀνακομιδὴ 
τῆς Τιμίας Κάρας τοῦ πρωτοκλήτου Ἀποστόλου Ἀνδρέου</a></b></p>

<p>Ἀπὸ τῆς Ρώμης εἰς τὴν πόλιν τοῦ μαρτυρίου αὐτοῦ, τὰς Πάτρας (26/9/1964).</p>

</body>

</html>
