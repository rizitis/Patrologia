<html>

<head>
<title>Αγιολόγιον - Ιούνιος 11</title>
<meta http-equiv="Content-Language" content="el">
<meta http-equiv="Content-Type" content="text/html; charset=utf-8">
<link rel="stylesheet" type="text/css" href="../../../styles.css">
</head>

<body>

<h1>Ἁγιολόγιον - Ἰούνιος 11</h1>

<ul>
	<li><a href="#Οἱ_Ἅγιοι_Βαρθολομαῖος_καὶ_Βαρνάβας">Οἱ Ἅγιοι Βαρθολομαῖος καὶ 
	Βαρνάβας</a></li>
	<li><a href="#Σύναξις_Ὑπεραγίας_Θεοτόκου_ἐν_τῷ_«_Ἀδειν»">Σύναξις Ὑπεραγίας Θεοτόκου 
	ἐν τῷ « Ἄδειν»</a></li>
	<li><a href="#Ὁ_Ἅγιος_Θεόπεμπτος_μαζί_με_ἄλλους_τέσσερις">Ὁ Ἅγιος Θεόπεμπτος 
	μαζὶ μὲ ἄλλους τέσσερις</a></li>
	<li><a href="#Ὁ_Ὅσιος_Βαρνάβας_ὁ_θαυματουργὸς_ὁ_ἐν_Λεμεσῷ">Ὁ Ὅσιος Βαρνάβας 
	ὁ θαυματουργὸς ὁ ἐν Λεμεσῷ</a></li>
	<li><a href="#Ὁ_Ἅγιος_Μητροφάνης_Τσί-Σοὺνκ_(Κινέζος)">Ὁ Ἅγιος Μητροφάνης Τσί-Σοὺνκ 
	(Κινέζος) καὶ οἱ μαζὶ μ᾿ αὐτὸν μαρτυρήσαντες: Τατιανὴ ἡ Πρεσβυτέρα του, Ἡσαΐας 
	καὶ Ἰωάννης οἱ γιοί του, Μαρία ἡ νύφη του καὶ ἄλλοι 222 Κινέζοι Μάρτυρες</a></li>
</ul>
<hr>
<p><b><a name="Οἱ_Ἅγιοι_Βαρθολομαῖος_καὶ_Βαρνάβας">Οἱ Ἅγιοι Βαρθολομαῖος καὶ Βαρνάβας</a></b></p>

<p>Ὁ Βαρθολομαῖος ἦταν ἀπὸ τοὺς δώδεκα Ἀπόστολους τοῦ Κυρίου καὶ κήρυξε τὸ Εὐαγγέλιο 
στοὺς Ἰνδούς. Ἀλλὰ στὴν Οὐρβανούπολη οἱ εἰδωλολάτρες τὸν σταύρωσαν, καὶ ἔτσι ἔνδοξα 
τελείωσε τὴν ζωή του μὲ τὸ μαρτύριο. Ὁ Βαρνάβας ἦταν Ἰουδαῖος Λευΐτης, ἀπὸ τὴν Κύπρο. 
Ἀλλὰ στὰ χρόνια τῶν Ἀποστόλων κατοικοῦσε στὴν Ἱερουσαλήμ. Βασικὸς συνεργάτης τοῦ 
Ἀποστόλου Παύλου ὁ Βαρνάβας, κήρυξε τὸ Εὐαγγέλιο τοῦ Χριστοῦ στὴν Ἱερουσαλήμ, στὴ 
Ῥώμη, στὴν Ἀλεξάνδρεια καὶ στὴ γενέτειρά του Κύπρο. Ἐκεῖ λιθοβολήθηκε ἀπὸ τοὺς Ἰουδαίους 
καὶ τοὺς εἰδωλολάτρες, καὶ στὴ συνέχεια τὸν ἔκαψαν. Ὁ Βαρνάβας ὑπῆρξε μεγάλη καὶ 
ἔνδοξη ἐκκλησιαστικὴ φυσιογνωμία, ποὺ διακρίθηκε γιὰ τὴν φλογερή του πίστη καὶ γιὰ 
τὴν ἱκανότητά του στὸ κήρυγμα τοῦ θείου λόγου. Καὶ οἱ δυὸ Ἀπόστολοι συνέβαλαν κατὰ 
τὸν καλύτερο τρόπο στὴν ἐκπλήρωση τῆς προφητείας τοῦ Κυρίου, ὅτι «εἰς πάντα τὰ ἔθνη 
δεῖ πρῶτον κηρυχθῆναι τὸ εὐαγγέλιον». Δηλαδή, πρέπει σὲ ὅλα τὰ ἔθνη, σύμφωνα μὲ 
τὸ θεῖο σχέδιο νὰ κηρυχθεῖ προηγουμένως τὸ Εὐαγγέλιο, γιὰ νὰ εἶναι τὸ κήρυγμα αὐτὸ 
ἔλεγχος γιὰ ἐκείνους ποὺ δὲ θὰ πιστέψουν.</p>

<hr>
<p><b><a name="Σύναξις_Ὑπεραγίας_Θεοτόκου_ἐν_τῷ_«_Ἀδειν»">Σύναξις Ὑπεραγίας Θεοτόκου 
ἐν τῷ « Ἀδειν»</a><br>
</b>δηλαδὴ ἡ παράδοση ἀπὸ τὸν Ἀρχάγγελο Γαβριὴλ τοῦ ὕμνου «Ἄξιον Ἐστίν»</p>

<p>Ἡ παράδοση αὐτὴ τοῦ γνωστοῦ ὕμνου « Ἄξιον Ἐστίν» ἔγινε μὲ θαυματουργικὸ τρόπο 
σὲ κάποιο κελλὶ τῆς Μονῆς Παντοκράτορος τοῦ Ἁγίου Ὄρους, ποὺ ἐπονομάζεται « Ἄξιον 
Ἐστίν», ἡ δὲ τοποθεσία ὀνομάζεται « Ἄδειν». Ὁ δὲ Ἄγγελος, ποὺ παρέδωσε τὸν ὕμνο 
αὐτὸ σὲ κάποιο μοναχό, ἦταν ὁ Ἀρχάγγελος Γαβριήλ.</p>

<hr>
<p><b><a name="Ὁ_Ἅγιος_Θεόπεμπτος_μαζί_με_ἄλλους_τέσσερις">Ὁ Ἅγιος Θεόπεμπτος 
μαζὶ μὲ ἄλλους τέσσερις</a></b></p>

<p>Μαρτύρησαν διὰ ξίφους.</p>

<hr>
<p><b><a name="Ὁ_Ὅσιος_Βαρνάβας_ὁ_θαυματουργὸς_ὁ_ἐν_Λεμεσῷ">Ὁ Ὅσιος Βαρνάβας ὁ θαυματουργὸς 
ὁ ἐν Λεμεσῷ</a></b></p>

<p>Μᾶλλον εἶναι ἕνας ἀπὸ τοὺς 300 Ἁγίους Ἀλαμανοὺς Κυπρίους. Βλέπε καὶ Α.Χ.Ε.Χ.</p>

<hr>
<p><b><a name="Ὁ_Ἅγιος_Μητροφάνης_Τσί-Σοὺνκ_(Κινέζος)">Ὁ Ἅγιος Μητροφάνης Τσί-Σοὺνκ 
(Κινέζος)</a> καὶ οἱ μαζὶ μ᾿ αὐτὸν μαρτυρήσαντες: Τατιανὴ ἡ Πρεσβυτέρα του, Ἡσαΐας 
καὶ Ἰωάννης οἱ γιοί του, Μαρία ἡ νύφη του καὶ ἄλλοι 222 Κινέζοι Μάρτυρες</b></p>

<p>Λεπτομέρειες γιὰ τὴν ζωὴ αὐτῶν τῶν ἁγίων τῆς ὀρθοδοξίας μπορεῖ νὰ βρεῖ ὁ ἀναγνώστης 
στὸ βιβλίο «Συναξάριον Ὀρθοδόξων Κινέζων Μαρτύρων», τοῦ Γεωργίου Ἐ. Πιπεράκη, Ἀθῆναι 
1997.</p>

</body>

</html>
