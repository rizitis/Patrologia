<html>

<head>
<title>Αγιολόγιον - Ιούνιος 28</title>
<meta http-equiv="Content-Language" content="el">
<meta http-equiv="Content-Type" content="text/html; charset=utf-8">
<link rel="stylesheet" type="text/css" href="../../../styles.css">
</head>

<body>

<h1>Ἁγιολόγιον - Ἰούνιος 28</h1>

<ul>
	<li><a href="#Εὕρεσις_Λειψάνων_Ἁγίων_Ἀναργύρων_Κύρου_καὶ_Ἰωάννου">Εὕρεσις Λειψάνων 
	Ἁγίων Ἀναργύρων Κύρου καὶ Ἰωάννου</a></li>
	<li><a href="#Ὁ_Ἅγιος_Παππίας">Ὁ Ἅγιος Παππίας</a></li>
	<li><a href="#Ὁ_Δίκαιος_Σέργιος_ὁ_Μάγιστρος">Ὁ Δίκαιος Σέργιος ὁ Μάγιστρος</a></li>
	<li><a href="#Ὁ_Ἅγιος_Μακεδόνιος">Ὁ Ἅγιος Μακεδόνιος</a></li>
	<li><a href="#Ὁ_Ὅσιος_Οὐλκιανός">Ὁ Ὅσιος Οὐλκιανός</a></li>
	<li><a href="#Ὁ_Ἅγιος_Παῦλος_ὁ_ἰατρός">Ὁ Ἅγιος Παῦλος ὁ ἰατρός</a></li>
	<li><a href="#Τὰ_Ἅγία_δύο_παιδιά">Τὰ Ἅγια Δύο παιδιά</a></li>
	<li><a href="#Ὁ_Ὅσιος_Μωϋσῆς_ὁ_Ἀναχωρητής">Ὁ Ὅσιος Μωϋσῆς ὁ Ἀναχωρητής</a></li>
	<li><a href="#Ὁ_Ἅγιος_Δονάγος_ἐπίσκοπος_Λιβύης">Ὁ Ἅγιος Δονάγος ἐπίσκοπος Λιβύης</a></li>
	<li><a href="#Οἱ_Ἅγιοι_70_Μάρτυρες_οἱ_ἐν_Σκυθοπόλει">Οἱ Ἅγιοι 70 Μάρτυρες οἱ 
	ἐν Σκυθοπόλει</a></li>
	<li><a href="#Οἱ_Ἅγιοι_Τρεῖς_Μάρτυρες_ἀπὸ_τὴν_Γαλατία">Οἱ Ἅγιοι Τρεῖς Μάρτυρες 
	ἀπὸ τὴν Γαλατία</a></li>
	<li><a href="#Ὁ_Ὅσιος_Μάγνος">Ὁ Ὅσιος Μάγνος</a></li>
	<li><a href="#Οἱ_Ὅσιοι_Σέργιος_καὶ_Γερμανὸς_οἱ_θαυματουργοὶ_οἱ_ἐν_Βαλάμῃ">Οἱ 
	Ὅσιοι Σέργιος καὶ Γερμανὸς οἱ θαυματουργοὶ οἱ ἐν Βαλάμῃ</a></li>
	<li><a href="#Ὁ_Ὅσιος_Συμεών">Ὁ Ὅσιος Συμεὼν</a></li>
</ul>
<hr>
<p><b><a name="Εὕρεσις_Λειψάνων_Ἁγίων_Ἀναργύρων_Κύρου_καὶ_Ἰωάννου">Εὕρεσις Λειψάνων 
Ἁγίων Ἀναργύρων Κύρου καὶ Ἰωάννου</a></b></p>

<p>Ἀγωνίσθηκαν καὶ οἱ δυὸ στὰ χρόνια του Διοκλητιανοῦ (292 μ.Χ.). Ὁ Κῦρος καταγόταν 
ἀπὸ τὴν Ἀλεξάνδρεια καὶ ὁ Ἰωάννης ἀπὸ τὴν Ἔδεσσα. Ἄριστα καταρτισμένοι στὴν ἰατρικὴ 
ἐπιστήμη, προσέφεραν τὶς ὑπηρεσίες τους ἀφιλοκερδῶς στοὺς φτωχότερους συνανθρώπους 
τους. Καὶ ὄχι μόνο δὲν ἔπαιρναν χρήματα ἀπὸ κανένα, ἀλλὰ καὶ οἱ ἴδιοι ἔδιναν τὰ 
δικά τους, μέχρι ποὺ ἔμειναν φτωχοί. Γι᾿ αὐτὸ καὶ ἐπονομάστηκαν Ἀνάργυροι. Μαζί 
με τὴν ἰατρικὴ βοήθεια ποὺ προσέφεραν στοὺς πάσχοντες, μετέδιδαν σ᾿ αὐτοὺς καὶ τὴν 
σωτήρια ἀλήθεια τοῦ Εὐαγγελίου. Τὰ λόγια τους ἔδωσαν φῶς τοῦ Χριστοῦ σὲ πολλοὺς 
εἰδωλολάτρες. Ἀλλὰ ἡ δράση τους καταγγέλθηκε στὶς ἀρχές, μὲ ἀποτέλεσμα νὰ τοὺς ἀποκεφαλίσουν 
καὶ ἄξια νὰ πάρουν τὸ στεφάνι τοῦ μαρτυρίου. Τότε οἱ χριστιανοὶ τοὺς ἔθαψαν κρυφά, 
καὶ ὅταν αὐτοκράτορας ἦταν ὁ Ἀρκάδιος καὶ Ἀρχιεπίσκοπος Ἀλεξανδρείας ὁ Θεόφιλος, 
τὰ ἅγια λείψανά τους βρέθηκαν καὶ μὲ πανηγυρικὸ τρόπο ἔγινε ἡ ἀνακομιδή τους. Πολλοί, 
μάλιστα, ἀσθενεῖς ποὺ ἄγγιξαν αὐτά, θεραπεύθηκαν. Ἔτσι, ἐπιβεβαιώνεται ὅτι οἱ «δίκαιοι 
εἰς τὸν αἰῶνα ζῶσι, καὶ ἐν Κυρίῳ ὁ μισθὸς αὐτῶν». Οἱ δίκαιοι δηλαδή, ζοῦν αἰώνια, 
καὶ ἡ ἀνταμοιβὴ ποὺ ἁρμόζει σ᾿ αὐτοὺς βρίσκεται στὰ χέρια τοῦ Κυρίου.</p>

<hr>
<p><b><a name="Ὁ_Ἅγιος_Παππίας">Ὁ Ἅγιος Παππίας</a></b></p>

<p>Ὑπῆρξε καὶ αὐτὸς ὁλοκαύτωμα στὴν πολυάριθμη σειρὰ τῶν ἐπὶ Διοκλητιανοῦ (301) 
μαρτυρικῶν θυμάτων. Μόνο διὰ τὸ ὅτι πίστεψε στὸν Χριστὸ καὶ δὲν θέλησε ν᾿ ἀρνηθεῖ τὴν πίστη του, φυλακίστηκε καὶ βασανίστηκε γιὰ μέρες ὁλόκληρες. Ἐπειδὴ ὅμως ἔμεινε 
ἀμετάθετος στὴν πίστη του, ἀποκεφαλίστηκε καὶ ἀνέβηκε νικηφόρος στὰ οὐράνια.</p>

<hr>
<p><b><a name="Ὁ_Δίκαιος_Σέργιος_ὁ_Μάγιστρος">Ὁ Δίκαιος Σέργιος ὁ Μάγιστρος</a></b></p>

<p>Καταγόταν ἀπὸ τὴν κωμόπολη Νικήτια τῆς Ἀμαστρισὸς τοῦ Εὐξείνου Πόντου. Ἡ οἰκογένειά 
του ἦταν διακεκριμένη, συγγενὴς τῆς αὐτοκράτειρας Θεοδώρας, συζύγου τοῦ αὐτοκράτορα 
Θεοφίλου. Μπόρεσε λοιπὸν ὁ Σέργιος νὰ ἐκπαιδευτεῖ καὶ νὰ φτάσει σὲ μεγάλα πολιτικὰ 
καὶ στρατιωτικὰ ἀξιώματα. Ἂν καὶ ὁ Θεόφιλος ἦταν θερμὸς προστάτης τῶν εἰκονομάχων, 
ὁ Σέργιος ἔμεινε πιστὸς στὶς ὀρθόδοξες τάξεις καὶ μόχθησε πολὺ γιὰ τὴν ἀναστήλωση 
τῶν ἁγίων εἰκόνων. Πολλοὺς μάλιστα ὑπερασπιστὲς τῶν ἁγίων εἰκόνων προστάτεψε, κατὰ 
τὸν διωγμό τους, καὶ ὅταν πέθανε ὁ Θεόφιλος, συνετέλεσε μὲ τὴν ἐπιῤῥοή του νὰ ἐνισχυθεῖ 
ἡ γνώμη τῆς Θεοδώρας γιὰ τὴν ἀναστήλωση τῶν εἰκόνων. Ὁ Σέργιος πέθανε στὴν Κρήτη 
καὶ τάφηκε στὴ μονὴ τοῦ Μαγίστρου. Ἀργότερα τὰ λείψανά του ἀνακομίστηκαν καὶ δόθηκαν 
στὴ Μονὴ τῆς Ὑπεραγίας Θεοτόκου, ποὺ εἶχε κτίσει ὁ ἴδιος στὸν κόλπο τῆς Νικομήδειας, 
καὶ ἡ ὁποία λεγόταν τοῦ Νικητιάτου, ἐπειδὴ ὁ κτίτωρ αὐτῆς ἦταν ἀπὸ τὴν κωμόπολη 
Νικήτια.</p>

<hr>
<p><b><a name="Ὁ_Ἅγιος_Μακεδόνιος">Ὁ Ἅγιος Μακεδόνιος</a></b></p>

<p>Μαρτύρησε ἀφοῦ τοῦ ἔκοψαν τὰ δάκτυλα τῶν χεριῶν καὶ τῶν ποδιῶν.</p>

<hr>
<p><b><a name="Ὁ_Ὅσιος_Οὐλκιανός">Ὁ Ὅσιος Οὐλκιανός</a></b></p>

<p>Ἀπεβίωσε εἰρηνικά.</p>

<hr>
<p><b><a name="Ὁ_Ἅγιος_Παῦλος_ὁ_ἰατρός">Ὁ Ἅγιος Παῦλος ὁ ἰατρός</a></b></p>

<p>Ἀπεβίωσε εἰρηνικά.</p>

<hr>
<p><b><a name="Τὰ_Ἅγία_δύο_παιδιά">Τὰ Ἅγία δύο παιδιά</a></b></p>

<p>Μαρτύρησαν διὰ σταυρικοῦ θανάτου.</p>

<hr>
<p><b><a name="Ὁ_Ὅσιος_Μωϋσῆς_ὁ_Ἀναχωρητής">Ὁ Ὅσιος Μωϋσῆς ὁ Ἀναχωρητής</a></b></p>

<p>Ἀπεβίωσε εἰρηνικά.</p>

<hr>
<p><b><a name="Ὁ_Ἅγιος_Δονάγος_ἐπίσκοπος_Λιβύης">Ὁ Ἅγιος Δονάγος ἐπίσκοπος Λιβύης</a></b></p>

<p>Μαρτύρησε διὰ πυρός.</p>

<hr>
<p><b><a name="Οἱ_Ἅγιοι_70_Μάρτυρες_οἱ_ἐν_Σκυθοπόλει">Οἱ Ἅγιοι 70 Μάρτυρες οἱ ἐν 
Σκυθοπόλει</a></b></p>

<p>Μαρτύρησαν διὰ ξίφους.</p>

<hr>
<p><b><a name="Οἱ_Ἅγιοι_Τρεῖς_Μάρτυρες_ἀπὸ_τὴν_Γαλατία">Οἱ Ἅγιοι Τρεῖς Μάρτυρες 
ἀπὸ τὴν Γαλατία</a></b></p>

<p>Μαρτύρησαν διὰ ξίφους.</p>

<hr>
<p><b><a name="Ὁ_Ὅσιος_Μάγνος">Ὁ Ὅσιος Μάγνος</a></b></p>

<p>Ἀπεβίωσε εἰρηνικὰ προσευχόμενος.</p>

<hr>
<p><b><a name="Οἱ_Ὅσιοι_Σέργιος_καὶ_Γερμανὸς_οἱ_θαυματουργοὶ_οἱ_ἐν_Βαλάμῃ">Οἱ Ὅσιοι 
Σέργιος καὶ Γερμανὸς οἱ θαυματουργοὶ οἱ ἐν Βαλάμῃ</a></b></p>

<hr>
<p><b><a name="Ὁ_Ὅσιος_Συμεών">Ὁ Ὅσιος Συμεών</a></b></p>

<p>Βλέπε σχετικῶς Α.Χ.Ε.Χ. ὡς «Εὐλαβής».</p>

</body>

</html>
