<html>

<head>
<title>Αγιολόγιον - Ιούνιος 27</title>
<meta http-equiv="Content-Language" content="el">
<meta http-equiv="Content-Type" content="text/html; charset=utf-8">
<link rel="stylesheet" type="text/css" href="../../../styles.css">
</head>

<body>

<h1>Ἁγιολόγιον - Ἰούνιος 27</h1>

<ul>
	<li><a href="#Ὁ_Ἅγιος_Σαμψών_ὁ_Ξενοδόχος">Ὁ Ἅγιος Σαμψών ὁ Ξενοδόχος</a></li>
	<li><a href="#Ὁ_Ἅγιος_Ἀνεκτός">Ὁ Ἅγιος Ἀνεκτός</a></li>
	<li>
	<a href="#Διήγηση_Συνεσίου_Ἐπισκόπου_Κυρήνης_γιὰ_κάποιο_Εὐάγριο_φιλόσοφο_καὶ_τριακόσια_λίτρα_χρυσοῦ">
	Διήγηση Συνεσίου Ἐπισκόπου Κυρήνης γιὰ κάποιο Εὐάγριο φιλόσοφο καὶ τριακόσια 
	λίτρα χρυσοῦ</a></li>
	<li><a href="#Ἡ_Ἁγία_Ἰωάννα_ἡ_Μυροφόρος">Ἡ Ἁγία Ἰωάννα ἡ Μυροφόρος</a></li>
	<li><a href="#Ὁ_Ὅσιος_Λουκᾶς_ὁ_ἐρημίτης">Ὁ Ὅσιος Λουκᾶς ὁ ἐρημίτης</a></li>
	<li><a href="#Οἱ_Ἅγιοι_Μάρκιος_καὶ_Μαρκία">Οἱ Ἅγιοι Μάρκιος καὶ Μαρκία</a></li>
	<li><a href="#Ὁ_Ἅγιος_Πιέριος_Ἱερομάρτυρας_Πρεσβύτερος_Ἀντιοχείας">Ὁ Ἅγιος Πιέριος 
	Ἱερομάρτυρας Πρεσβύτερος Ἀντιοχείας</a></li>
	<li>
	<a href="#Τῇ_πρώτῃ_Κυριακῇ,_μεταξὺ_23ης_καὶ_30ης_Ἰουνίου_μηνός,_ἐν_Μηθύμνῃ_μνήμην_ἐπιτελοῦμεν_τῆς_ἀνακομιδῆς_τῶν_ἱερῶν_λειψάνων_τῆς_ὁσίας_μητρὸς_ἡμῶν_Θεοκτίστης_(1960)">
	Τῇ πρώτῃ Κυριακῇ, μεταξὺ 23ης καὶ 30ης Ἰουνίου μηνός, ἐν Μηθύμνῃ μνήμην ἐπιτελοῦμεν 
	τῆς ἀνακομιδῆς τῶν ἱερῶν λειψάνων τῆς ὁσίας μητρὸς ἡμῶν Θεοκτίστης (1960)</a></li>
</ul>
<hr>
<p><b><a name="Ὁ_Ἅγιος_Σαμψών_ὁ_Ξενοδόχος">Ὁ Ἅγιος Σαμψών ὁ Ξενοδόχος</a></b></p>

<p>Γεννήθηκε στὴ Ῥώμη ἀπὸ γονεῖς πλουσίους καὶ εὐσεβεῖς. Εὐφυὴς καθὼς ἦταν, σπούδασε 
φιλολογία, φιλοσοφία καὶ ἰατρική. Ἀλλὰ ὁ Σαμψών, ἐκτὸς ἀπὸ εὐφυΐα, εἶχε καὶ πνεῦμα 
Θεοῦ. Γι᾿ αὐτὸ μεταχειρίσθηκε τὴν ἰατρικὴ ὄχι σὰν ἐπικερδὲς ἐπάγγελμα, ἀλλὰ γιὰ 
εὐεργετικοὺς καὶ φιλανθρωπικοὺς σκοπούς.Ὁδηγὸς στὴ ζωὴ γιὰ τὸ Σαμψὼν ἦταν ἡ ἐντολὴ 
τοῦ Κυρίου: «Γίνεσθε οὖν οἰκτίρμονες, καθὼς καὶ ὁ πατὴρ ὑμῶν οἰκτίρμων ἐστι». Νὰ 
γίνεστε, δηλαδή, εὐσπλαχνικοὶ στὸν πλησίον καὶ συμπονετικοὶ στὶς δυστυχίες καὶ στὶς 
ἀνάγκες του, καθὼς καὶ ὁ οὐράνιος Πατέρας σας εἶναι εὐσπλαχνικὸς σὲ ὅλους σας. Ἔτσι 
καὶ ὁ Σαμψὼν ἦταν προστάτης γιατρὸς τῶν φτωχῶν. Ἔμπαινε σὲ κάθε σπίτι ποὺ εἶχε ἀνάγκη 
καὶ ἔδινε στοὺς δυστυχισμένους ἀσθενεῖς του ἰατρικὴ βοήθεια, ἀλλὰ καὶ παρηγοριά. 
Ἕναν ὁλόκληρο ὄροφο τοῦ σπιτιοῦ του εἶχε μετατρέψει σὲ νοσοκομεῖο καὶ περιέθαλπε 
πάσχοντες ἀστέγους. Ὅταν πέθαναν οἱ γονεῖς του, μὲ τὸν ἴδιο τρόπο ὁ Σαμψὼν συνέχισε 
τὴν ζωή του στὴν Κωνσταντινούπολη. Ἡ φήμη του προσείλκυσε τὴν εὔνοια καὶ αὐτοῦ τοῦ 
αὐτοκράτορα Ἰουστινιανοῦ (541 μ.Χ.). Ἀλλὰ καὶ ὁ Πατριάρχης Μηνᾶς, βλέποντας τὸ ἔργο 
καὶ τὴν ἀρετὴ τοῦ Σαμψών, τὸν χειροτόνησε ἱερέα. Μὲ ὅση περιουσία τοῦ ἀπέμεινε, 
ἔκτισε μεγάλο νοσοκομεῖο, ποὺ ἀναδείχθηκε σὲ φημισμένο φιλανθρωπικὸ ἵδρυμα. Ἐκεῖ 
ὁ Σαμψών, σὲ βαθειὰ γεράματα, γαλήνια ἀπεβίωσε.</p>

<hr>
<p><b><a name="Ὁ_Ἅγιος_Ἀνεκτός">Ὁ Ἅγιος Ἀνεκτός</a></b></p>

<p>Ἦταν εὐσεβὴς καὶ ζηλωτὴς ἄνδρας, ποὺ μὲ τὰ λόγια καὶ τὰ ἔργα του, ἀποτελοῦσε 
πολύτιμη δύναμη τῆς Ἐκκλησίας στὴν Καισάρεια τῆς Καππαδοκίας. Ὁ ἡγεμόνας τῆς πόλης 
αὐτῆς, Οὐρβανός, ἀφοῦ συνέλαβε τὸν Ἀνεκτὸ καὶ δὲν μπόρεσε νὰ τὸν ἀποσπάσει ἀπὸ τὴν 
πίστη του, κατέφυγε στὴν ὠμὴ καὶ θηριώδη βία τῶν βασανιστηρίων. Στὴν ἀρχὴ τὸν ἐράβδισαν. 
Ἔπειτα τοῦ ἔσχισαν τὰ πλευρὰ μὲ σιδερένια νύχια, τρύπησαν τοὺς ἀστραγάλους του καὶ 
ἔκαψαν τὶς πληγές του μὲ ἀναμμένες λαμπάδες. Ὅταν εἶδαν ὅτι ἀκόμα ἀνέπνεε, τὸν ἀποκεφάλισαν, 
καὶ ἔτσι ὁ γνήσιος αὐτὸς χριστιανὸς πῆρε τὸ στεφάνι τοῦ μαρτυρίου.</p>

<hr>
<p><b>
<a name="Διήγηση_Συνεσίου_Ἐπισκόπου_Κυρήνης_γιὰ_κάποιο_Εὐάγριο_φιλόσοφο_καὶ_τριακόσια_λίτρα_χρυσοῦ">
Διήγηση Συνεσίου Ἐπισκόπου Κυρήνης γιὰ κάποιο Εὐάγριο φιλόσοφο καὶ τριακόσια λίτρα 
χρυσοῦ</a></b></p>

<p>Ἡ διήγηση αὐτὴ βρίσκεται στὸ Νέο Ἐκλόγιο καὶ τὸ Λειμωνάριο τοῦ Ἁγίου Νικοδήμου 
τοῦ Ἁγιορείτου.</p>

<hr>
<p><b><a name="Ἡ_Ἁγία_Ἰωάννα_ἡ_Μυροφόρος">Ἡ Ἁγία Ἰωάννα ἡ Μυροφόρος</a></b></p>

<p>Ἀπεβίωσε εἰρηνικά. Ἦταν γυναῖκα τοῦ Χουζᾶ, ἐπιτρόπου τοῦ Ἡρῴδη καὶ διακονοῦσε 
τὸν Κύριο μαζὶ μὲ τὶς ἄλλες γυναῖκες (Λουκᾶ η´ 3, κδ´ 10).</p>

<hr>
<p><b><a name="Ὁ_Ὅσιος_Λουκᾶς_ὁ_ἐρημίτης">Ὁ Ὅσιος Λουκᾶς ὁ ἐρημίτης</a></b></p>

<p>Ἀπεβίωσε εἰρηνικά.</p>

<hr>
<p><b><a name="Οἱ_Ἅγιοι_Μάρκιος_καὶ_Μαρκία">Οἱ Ἅγιοι Μάρκιος καὶ Μαρκία</a></b></p>

<p>Ἡ Μαρκία μαρτύρησε διὰ ξίφους. Γιὰ τὸν Μάρκιο γνωρίζουμε, ὅτι ὁδηγήθηκε στὸν 
ἄρχοντα τοῦ Ἰκονίου Περίνιο καὶ ἐπειδὴ ὁμολογοῦσε τὸν Χριστό, ἔγδαραν τὸ σῶμα του, 
τὸν ἔβαλαν ἐπάνω σὲ πυρακτωμένη σχάρα, ἔκοψαν τὴν γλῶσσα του καὶ στὸ τέλος τὸν ἀποκεφάλισαν.</p>

<hr>
<p><b><a name="Ὁ_Ἅγιος_Πιέριος_Ἱερομάρτυρας_Πρεσβύτερος_Ἀντιοχείας">Ὁ Ἅγιος Πιέριος 
Ἱερομάρτυρας Πρεσβύτερος Ἀντιοχείας</a></b></p>

<p>Μαρτύρησε διὰ πυρός. (Ὁρισμένοι Συναξαριστές, μαζὶ μὲ τὴν μνήμη τοῦ Ἁγίου Πιερίου, 
ἀναφέρουν καὶ αὐτὴ τοῦ ἀδελφοῦ του Ἰσιδώρου).</p>

<hr>
<p><b>
<a name="Τῇ_πρώτῃ_Κυριακῇ,_μεταξὺ_23ης_καὶ_30ης_Ἰουνίου_μηνός,_ἐν_Μηθύμνῃ_μνήμην_ἐπιτελοῦμεν_τῆς_ἀνακομιδῆς_τῶν_ἱερῶν_λειψάνων_τῆς_ὁσίας_μητρὸς_ἡμῶν_Θεοκτίστης_(1960)">
Τῇ πρώτῃ Κυριακῇ, μεταξὺ 23ης καὶ 30ης Ἰουνίου μηνός, ἐν Μηθύμνῃ μνήμην ἐπιτελοῦμεν 
τῆς ἀνακομιδῆς τῶν ἱερῶν λειψάνων τῆς ὁσίας μητρὸς ἡμῶν Θεοκτίστης (1960)</a></b></p>

</body>

</html>
