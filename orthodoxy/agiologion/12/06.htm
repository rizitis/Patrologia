<html>

<head>
<title>Αγιολόγιον - Δεκέμβριος 06</title>
<meta http-equiv="Content-Language" content="el">
<meta http-equiv="Content-Type" content="text/html; charset=utf-8">
<link rel="stylesheet" type="text/css" href="../../../styles.css">
</head>

<body>

<h1>Ἁγιολόγιον - Δεκέμβριος 6</h1>

<ul>
	<li><a href="#Ὁ_Ἅγιος_Νίσερ">Ὁ Ἅγιος Νίσερ</a></li>
	<li>
	<a href="#Ὁ_Ἅγιος_Νικόλαος_Ἀρχιεπίσκοπος_Μύρων_τῆς_Λυκίας,_ὁ_Θαυματουργός">Ὁ 
	Ἅγιος Νικόλαος Ἀρχιεπίσκοπος Μύρων τῆς Λυκίας, ὁ Θαυματουργὸς</a></li>
	<li><a href="#Ὁ_Ἅγιος_Ἄερος_ἐπίσκοπος">Ὁ Ἅγιος Ἄερος ἐπίσκοπος</a></li>
	<li><a href="#Μνήμη_ἀπειλῆς_Μεγάλου_Σεισμοῦ">Μνήμη ἀπειλῆς Μεγάλου Σεισμοῦ</a></li>
	<li><a href="#Ὁ_Ἅγιος_Νικόλαος_Καραμάνος_ἢ_Κασσέτης_ὁ_Νεομάρτυρας">Ὁ Ἅγιος Νικόλαος 
	Καραμάνος ἢ Κασσέτης ὁ Νεομάρτυρας</a></li>
	<li><a href="#Ὁ_Ὅσιος_Ἀντώνιος_ὁ_Νέος_καὶ_θαυματουργὸς_«ἐν_Σιήσκῳ»">Ὁ Ὅσιος 
	Ἀντώνιος ὁ Νέος καὶ θαυματουργὸς «ἐν Σιήσκῳ»</a></li>
	<li><a href="#Ὁ_Ὅσιος_Νεῖλος_«ὁ_ἐν_τῇ_νήσῳ_Στολοβνόε_ἐν_τῇ_λίμνῃ_Σεληγέρα»">
	Ὁ Ὅσιος Νεῖλος «ὁ ἐν τῇ νήσῳ Στολοβνόε ἐν τῇ λίμνῃ Σεληγέρα»</a></li>
</ul>
<hr>
<p><b><a name="Ὁ_Ἅγιος_Νίσερ">Ὁ Ἅγιος Νίσερ</a></b></p>

<p>Ἄγνωστος ὁ μάρτυρας αὐτὸς στὸν Συναξαριστὴ τοῦ Ἁγίου Νικοδήμου καὶ τὰ ἔντυπα 
Μηναῖα. Ἀναγράφεται στὸν Παρισινὸ Κώδικα 1621, ὅπου ὑπάρχει καὶ μικρὸ βιογραφικό 
του σημείωμα. Σύμφωνα λοιπὸν μ᾿ αὐτό, ἔζησε στὰ χρόνια τοῦ Μαξιμιανοῦ (286-305) 
καὶ ἐπειδὴ ἦταν χριστιανός, ὁδηγήθηκε στοὺς Ἰούλιο καὶ Αἰλιανό. Ὅταν ῥωτήθηκε ἂν 
ἐπιμένει στὴ λατρεία τοῦ Χριστοῦ, ὁ Νίσερ ἀπάντησε πὼς ναί, μέχρι θανάτου. Τότε 
τὸν γύμνωσαν καὶ μὲ πυρακτωμένα σφαιρίδια μαστίγωσαν τὸ σῶμα του, καὶ στὴ συνέχεια 
τὸν φυλάκισαν. Ἀλλ᾿ ὅταν καὶ πάλι ἀνακρίνεται, ὁμολογεῖ τὴν πίστη του στὸν Χριστὸ 
καὶ τότε ἀμέσως τὸν γύμνωσαν, τὸν ἔγδαραν ζωντανὸ καὶ κατόπιν τὸν ἔριξαν μέσα στὴ 
φωτιά, ὅπου βρῆκε μαρτυρικὸ τέλος γιὰ τὴν δόξα τοῦ Χριστοῦ.</p>

<hr>
<p><b><a name="Ὁ_Ἅγιος_Νικόλαος_Ἀρχιεπίσκοπος_Μύρων_τῆς_Λυκίας,_ὁ_Θαυματουργός">
Ὁ Ἅγιος Νικόλαος Ἀρχιεπίσκοπος Μύρων τῆς Λυκίας, ὁ Θαυματουργός</a></b></p>

<p>Ὁ Κύριος, στὴν ἐπὶ τοῦ Ὄρους ὁμιλία του, εἶπε: «Γίνεσθε οἰκτίρμονες, καθὼς καὶ 
ὁ πατὴρ ὑμῶν οἰκτίρμων ἐστι» Νὰ γίνεσθε δηλαδή, σπλαγχνικοὶ πρὸς τὸν πλησίον καὶ 
συμπονετικοὶ στὶς δυστυχίες του καὶ τὶς ἀνάγκες του, καθὼς καὶ ὁ οὐράνιος Πατέρας 
σας εἶναι εὐσπλαχνικὸς πρὸς ὅλους. Μία τέτοια προσωποποίηση τῆς χριστιανικῆς εὐσπλαχνίας 
ὑπῆρξε καὶ ὁ Ἅγιος Νικόλαος. Γεννήθηκε τὸν 3ο αἰῶνα μ.Χ. στὰ Πάταρα τῆς Λυκίας, 
ἀπὸ γονεῖς εὐσεβεῖς καὶ πλουσίους. Ὅμως, σὲ νεαρὴ ἡλικία ἔμεινε ὀρφανὸς καὶ κληρονόμος 
μίας μεγάλης περιουσίας. Ἀλλὰ ὁ Νικόλαος, ἐμπνεόμενος ἀπὸ φιλάνθρωπα συναισθήματα, 
διέθετε τὴν περιουσία του γιὰ νὰ ἀνακουφίζει ἄπορα, ὀρφανά, φτωχούς, χῆρες, στενοχωρημένους 
οἰκογενειάρχες. Ἕνας μάλιστα, θὰ διέφθειρε τὶς τρεῖς κόρες του, προκειμένου νὰ ἐξασφαλίσει 
χρήματα. Ὅταν τὸ ἔμαθε αὐτὸ ὁ Νικόλαος, μυστικὰ σὲ τρεῖς νύκτες ἐξασφάλισε τὴν προῖκα 
τῶν τριῶν κοριτσιῶν, ἀφήνοντας 100 χρυσὰ φλουριὰ στὴν κάθε μία. Ἔτσι, οἱ τρεῖς κόρες 
ἀποκαταστάθηκαν καὶ γλίτωσαν ἀπὸ βέβαιη διαφθορά. Ἔπειτα ὁ Νικόλαος, μετὰ ἀπὸ ἕνα 
ταξίδι του στὴν Ἱερουσαλήμ, χειροτονήθηκε ἱερέας στὰ Πάταρα. Καὶ ὅταν ἀπεβίωσε ὁ 
τότε Ἀρχιεπίσκοπος Μύρων τῆς Λυκίας, οἱ ἐπίσκοποι, διὰ θεϊκῆς ἀποκαλύψεως, ἔκαναν 
Ἀρχιεπίσκοπο τὸ Νικόλαο. Ἀπὸ τὴν νέα του θέση ὁ Νικόλαος, ἐπεξέτεινε τοὺς ἀγῶνες 
του γιὰ τὴν προστασία τῶν φτωχῶν καὶ τῶν ἀπόρων. Ἔκανε πολλὰ θαύματα καὶ ἦταν σημαντικὴ 
ἡ συμμετοχή του στὴν Α´ Οἰκουμενικὴ Σύνοδο. Πέθανε εἰρηνικὰ τὸ ἔτος 330 μ.Χ.</p>

<hr>
<p><b><a name="Ὁ_Ἅγιος_Ἄερος_ἐπίσκοπος">Ὁ Ἅγιος Ἄερος ἐπίσκοπος</a></b></p>

<p>Ἡ μνήμη του συναντᾶται στὸ «Μικρὸν Εὐχολόγιον ἢ Ἁγιασματάριον» ἔκδοση Ἀποστολικῆς 
Διακονίας 1959, χωρὶς ἄλλες πληροφορίες. Πουθενὰ ἀλλοῦ δὲν ἀναφέρεται ἡ μνήμη του. 
Ἴσως νὰ εἶναι ὁ ἴδιος μ᾿ αὐτὸν τῆς 8ης Δεκεμβρίου.</p>

<hr>
<p><b><a name="Μνήμη_ἀπειλῆς_Μεγάλου_Σεισμοῦ">Μνήμη ἀπειλῆς Μεγάλου Σεισμοῦ</a></b></p>

<p>Δὲν βρίσκουμε κανένα στοιχεῖο γιὰ τὴν ἀπειλὴ αὐτή. Ἁπλὰ ἀναφέρεται.</p>

<hr>
<p><b><a name="Ὁ_Ἅγιος_Νικόλαος_Καραμάνος_ἢ_Κασσέτης_ὁ_Νεομάρτυρας">Ὁ Ἅγιος Νικόλαος 
Καραμάνος ἢ Κασσέτης ὁ Νεομάρτυρας</a></b></p>

<p>Βλέπε βιογραφικό του σημείωμα τὴν 19η Μαρτίου.</p>

<hr>
<p><b><a name="Ὁ_Ὅσιος_Ἀντώνιος_ὁ_Νέος_καὶ_θαυματουργὸς_«ἐν_Σιήσκῳ»">Ὁ Ὅσιος Ἀντώνιος 
ὁ Νέος καὶ θαυματουργὸς «ἐν Σιήσκῳ»</a></b></p>

<p>Ρῶσος.</p>

<hr>
<p><b><a name="Ὁ_Ὅσιος_Νεῖλος_«ὁ_ἐν_τῇ_νήσῳ_Στολοβνόε_ἐν_τῇ_λίμνῃ_Σεληγέρα»">Ὁ Ὅσιος 
Νεῖλος «ὁ ἐν τῇ νήσῳ Στολοβνόε ἐν τῇ λίμνῃ Σεληγέρα»</a></b></p>

<p>Ὁ Νέος καὶ θαυματουργὸς (Ρῶσος).</p>

</body>

</html>
