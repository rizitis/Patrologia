<html>

<head>
<title>Αγιολόγιον - Νοέμβριος 29</title>
<meta http-equiv="Content-Language" content="el">
<meta http-equiv="Content-Type" content="text/html; charset=utf-8">
<link rel="stylesheet" type="text/css" href="../../../styles.css">
</head>

<body>

<h1>Ἁγιολόγιον - Νοέμβριος 29</h1>

<ul>
	<li>
	<a href="#Ὁ_Ἅγιος_Παράμονος_καὶ_Οἱ_370_Μάρτυρες_ποὺ_μαρτύρησαν_μαζὶ_μ΄_αὐτόν">
	Ὁ Ἅγιος Παράμονος καὶ οἱ 370 Μάρτυρες ποὺ μαρτύρησαν μαζὶ μ᾿ αὐτόν</a></li>
	<li><a href="#Ὁ_Ἅγιος_Φιλούμενος">Ὁ Ἅγιος Φιλούμενος</a></li>
	<li><a href="#Ὁ_Ὅσιος_Νικόλαος_Ἀρχιεπίσκοπος_Θεσσαλονίκης">Ὁ Ὅσιος Νικόλαος 
	Ἀρχιεπίσκοπος Θεσσαλονίκης</a></li>
	<li><a href="#Ὁ_Ἅγιος_Ἰωάννης_ὁ_Ἱερομάρτυρας,_«ὁ_ἐν_Περσίδι»">Ὁ Ἅγιος Ἰωάννης 
	ὁ Ἱερομάρτυρας, «ὁ ἐν Περσίδι»</a></li>
	<li><a href="#Οἱ_Ἅγιοι_ἕξι_Μάρτυρες">Οἱ Ἅγιοι ἕξι Μάρτυρες</a></li>
	<li><a href="#Ὁ_Ἅγιος_Οὐρβανός_ἐπίσκοπος_Μακεδονίας">Ὁ Ἅγιος Οὐρβανός ἐπίσκοπος 
	Μακεδονίας</a></li>
	<li><a href="#Ὁ_Ἅγιος_Διονύσιος_ἐπίσκοπος_Κορίνθου">Ὁ Ἅγιος Διονύσιος ἐπίσκοπος 
	Κορίνθου</a></li>
	<li><a href="#Ὁ_Ὅσιος_Παγκόσμιος">Ὁ Ὅσιος Παγκόσμιος</a></li>
	<li><a href="#Ὁ_Ὅσιος_Πιτυροῦν">Ὁ Ὅσιος Πιτυροῦν</a></li>
	<li><a href="#Ὁ_Ἅγιος_Οὐαλερῖνος_(ἢ_Οὐαλεριανὸς)">Ὁ Ἅγιος Οὐαλερῖνος (ἢ Οὐαλεριανὸς)</a></li>
	<li><a href="#Ὁ_Ἅγιος_Φαῖδρος">Ὁ Ἅγιος Φαῖδρος</a></li>
	<li><a href="#Ὁ_Ὅσιος_Μᾶρκος">Ὁ Ὅσιος Μᾶρκος</a></li>
	<li><a href="#Ὁ_Ὅσιος_Νεκτάριος_«ἐπίσκοπος_ἐν_τῷ_Σπηλαίῳ»_(Ρῶσος)">Ὁ Ὅσιος Νεκτάριος 
	«ἐπίσκοπος ἐν τῷ Σπηλαίῳ» (Ρῶσος)</a></li>
	<li><a href="#Ὁ_Ἅγιος_Φιλούμενος_ὁ_Νεοϊερομάρτυρας">Ὁ Ἅγιος Φιλούμενος ὁ Νεοϊερομάρτυρας</a></li>
	<li><a href="#Ὁ_Ἅγιος_Brendan_(Ἰρλανδός)">Ὁ Ἅγιος Brendan (Ἰρλανδός)</a></li>
	<li>
	<a href="#Ἀνάμνησις_Ἐγκαινίων_Ἱεροῦ_Ναοῦ_τῶν_Ἁγίων_Μαρτύρων_Σεργίου_καὶ_Βάκχου">
	Ἀνάμνησις Ἐγκαινίων Ἱεροῦ Ναοῦ τῶν Ἁγίων Μαρτύρων Σεργίου καὶ Βάκχου</a></li>
</ul>
<hr>
<p><b>
<a name="Ὁ_Ἅγιος_Παράμονος_καὶ_Οἱ_370_Μάρτυρες_ποὺ_μαρτύρησαν_μαζὶ_μ΄_αὐτόν">Ὁ Ἅγιος 
Παράμονος καὶ οἱ 370 Μάρτυρες ποὺ μαρτύρησαν μαζὶ μ᾿ αὐτόν</a></b></p>

<p>Μαρτύρησε μαζὶ μὲ ἄλλους 370 χριστιανοὺς στὰ μέσα τοῦ 3ου μ.Χ. αἰῶνα, ὅταν αὐτοκράτορας 
ἦταν ὁ Δέκιος, ποὺ εἶχε κάνει πολλοὺς φόνους χριστιανῶν. Τότε λοιπόν, κοντὰ στὸν 
ποταμὸ Τίγρη ὑπῆρχαν ἰαματικὰ λουτρά. Στὰ λουτρὰ αὐτὰ εἶχε πάει καὶ ἕνας φανατικὸς 
λάτρης τῶν εἰδώλων, ὁ ἄρχων Ἀκυλίνος. Ὅταν ἔκανε θυσίες στὸ ναὸ τῆς Ἴσιδος, ἔδωσε 
διαταγὴ νὰ συμμετέχουν σ᾿ αὐτὲς ὁ Παράμονος καὶ ἄλλοι 370 χριστιανοί, ποὺ εἶχαν 
συλληφθεῖ καὶ τοὺς κρατοῦσαν φυλακισμένους. Ὅλοι ὅμως ἀρνήθηκαν. Καὶ ἐνῷ γίνονταν 
οἱ εἰδωλολατρικὲς θυσίες, οἱ πιστοὶ τοῦ Χριστοῦ ἔψαλλαν «ψαλμοῖς καὶ ὕμνοις καὶ 
ᾠδαῖς πνευματικαῖς» στὸ Σωτῆρα τους. Ὁ Ἀκυλῖνος, ἐξαγριωμένος ἀπὸ τὴν στάση τους, 
διέταξε νὰ τοὺς σκοτώσουν. Ὅρμησαν ἐναντίον τους οἱ στρατιῶτες, καὶ κτυπῶντας τους 
μὲ τὶς λόγχες, καταξέσχισαν τὰ σώματά τους. Ἔτσι, μαρτυρικὰ καὶ ἔνδοξα παρέδωσαν 
ὅλοι τὴν γενναία ψυχή τους στὸ στεφανοδότη Χριστό.</p>

<hr>
<p><b><a name="Ὁ_Ἅγιος_Φιλούμενος">Ὁ Ἅγιος Φιλούμενος</a></b></p>

<p>Ἦταν ἔμπορος σιτηρῶν καὶ καταγόταν ἀπὸ τὴν Λυκαονία. Καταγγέλθηκε ὅτι ἦταν χριστιανὸς 
στὸν ἡγεμόνα τῆς Ἀγκύρας Φήλικα, τὸ ἔτος 270. Ὅταν τὸν συνέλαβαν, οὔτε τὴ ζωή του 
θέλησε νὰ προφυλάξει, οὔτε τὸ ἐμπόριό του νὰ προστατέψει καὶ νὰ διατηρήσει. Καταφρονῶντας 
τὰ πάντα γιὰ τὴν πίστη καὶ τὴν ψυχική του σωτηρία, ὁμολόγησε ὅτι εἶναι χριστιανὸς 
καὶ ἀρνήθηκε νὰ προσφέρει θυσία στὰ εἴδωλα. Τὸν ὑπέβαλαν τότε σὲ σκληρὰ βασανιστήρια. 
Τρύπησαν μὲ καρφιὰ τὰ χέρια, τὰ πόδια καὶ τὸ κεφάλι του, μὲ ἀποτέλεσμα νὰ τοῦ προκληθεῖ 
ἀκατάσχετη αἱμοῤῥαγία καὶ ἔτσι παρέδωσε στὸν Θεὸ τὴν ἁγία ψυχή του.</p>

<hr>
<p><b><a name="Ὁ_Ὅσιος_Νικόλαος_Ἀρχιεπίσκοπος_Θεσσαλονίκης">Ὁ Ὅσιος Νικόλαος Ἀρχιεπίσκοπος 
Θεσσαλονίκης</a></b></p>

<p>Ἀπεβίωσε εἰρηνικά.</p>

<hr>
<p><b><a name="Ὁ_Ἅγιος_Ἰωάννης_ὁ_Ἱερομάρτυρας,_«ὁ_ἐν_Περσίδι»">Ὁ Ἅγιος Ἰωάννης ὁ 
Ἱερομάρτυρας, «ὁ ἐν Περσίδι»</a></b></p>

<p>Σὲ πολλὰ Μηνολόγια ὁ Ἰωάννης αὐτὸς ἀναφέρεται ὅτι καταγόταν ἀπὸ τὴν πόλη τῆς 
Δαμασκοῦ καὶ μαρτύρησε στὴν Περσία. (Ἴσως ὅμως νὰ εἶναι τὸ ἴδιο πρόσωπο μ᾿ αὐτὸ 
τῆς 10ης Ἀπριλίου καὶ τῆς 1ης Νοεμβρίου).</p>

<hr>
<p><b><a name="Οἱ_Ἅγιοι_ἕξι_Μάρτυρες">Οἱ Ἅγιοι ἕξι Μάρτυρες</a></b></p>

<p>Ἄγνωστο ποῦ καὶ πότε μαρτύρησαν. Σύμφωνα μὲ τὴν παράδοση, ὅταν τοὺς καταδίωκαν, 
ἄνοιξε μία πέτρα καὶ μπῆκαν στὸ ἐσωτερικό της.</p>

<hr>
<p><b><a name="Ὁ_Ἅγιος_Οὐρβανός_ἐπίσκοπος_Μακεδονίας">Ὁ Ἅγιος Οὐρβανός ἐπίσκοπος 
Μακεδονίας</a></b></p>

<p>Ἀπεβίωσε εἰρηνικά. (Ἴσως εἶναι τὸ ἴδιο πρόσωπο μὲ τὸν Ἅγιο Ῥωμανὸ τῆς 28ης Νοεμβρίου).</p>

<hr>
<p><b><a name="Ὁ_Ἅγιος_Διονύσιος_ἐπίσκοπος_Κορίνθου">Ὁ Ἅγιος Διονύσιος ἐπίσκοπος 
Κορίνθου</a></b></p>

<p>Μᾶλλον πρόκειται γιὰ τὸν Διονύσιο ἐπίσκοπο Κορίνθου, ποὺ ἔζησε τὸν 2ο αἰῶνα μ.Χ. 
(160), ὅταν αὐτοκράτορας ἦταν ὁ Μᾶρκος Αὐρήλιος. Κατὰ τὸν Μελέτιο ὁ Διονύσιος αὐτὸς 
ἦταν ἄνδρας λόγιος, πολυμαθὴς καὶ ἔνθεος. Μεριμνοῦσε ὄχι μόνο γιὰ τὸ ποίμνιό του, 
ἀλλὰ καὶ γιὰ τὸ ποίμνιο τῶν ἄλλων Ἐκκλησιῶν, μὲ τὶς ὁποῖες ἐπικοινωνοῦσε μὲ ἐπιστολές. 
Τὶς ἐπιστολὲς αὐτές, ὁ ἱστορικὸς Εὐσέβειος τὶς χαρακτηρίζει σὰν θεῖες διδασκαλίες 
καὶ ἄξιες μεγάλης προσοχῆς. (Ἀναφέρεται ὅτι μαρτύρησε διὰ ξίφους).</p>

<hr>
<p><b><a name="Ὁ_Ὅσιος_Παγκόσμιος">Ὁ Ὅσιος Παγκόσμιος</a></b></p>

<p>Ἀπεβίωσε εἰρηνικά.</p>

<hr>
<p><b><a name="Ὁ_Ὅσιος_Πιτυροῦν">Ὁ Ὅσιος Πιτυροῦν</a></b></p>

<p>Ἔκανε μαθητὴς τοῦ Μεγάλου Ἀντωνίου καὶ πῆρε ἀπὸ τὶς ἀρετὲς καὶ τὰ χαρίσματα ἐκείνου, 
ἡ δὲ ἐγκράτειά του εἰκονίζεται κατὰ τὸν αὐστηρότατο ἀσκητισμό. Πολλὲς φορὲς ἔμεινε 
νηστικὸς ἐντελῶς, χωρὶς καθόλου νὰ ζημιωθεῖ ἡ ὑγεία του ἢ νὰ ἐλαττωθεῖ ἡ πνευματικὴ 
ἀντοχή του καὶ ἡ προθυμία του. Συχνὰ ἔλεγαν οἱ μοναχοὶ γιὰ ὁράματα, ποὺ ἐμφανίζονταν 
σ᾿ αὐτοὺς οἱ δαίμονες. Ἐκεῖνος τότε ἔλεγε: «ἐγὼ φοβᾶμαι περισσότερα τὰ δαιμόνια, 
ποὺ φωλιάζουν τὴν ὑπερηφάνεια, τὴν φιλαργυρία, τὴν φιληδονία καὶ ἄλλα παρόμοια πάθη. 
Αὐτὰ εἶναι τὰ πιὸ ἐπικίνδυνα δαιμόνια καὶ πρέπει μεγάλη προσοχὴ πρὸς αὐτά». Ὁ Ὅσιος 
Πιτυροῦν ἀπεβίωσε εἰρηνικά.</p>

<hr>
<p><b><a name="Ὁ_Ἅγιος_Οὐαλερῖνος_(ἢ_Οὐαλεριανὸς)">Ὁ Ἅγιος Οὐαλερῖνος (ἢ Οὐαλεριανὸς)</a></b></p>

<p>Μαρτύρησε διὰ ξίφους.</p>

<hr>
<p><b><a name="Ὁ_Ἅγιος_Φαῖδρος">Ὁ Ἅγιος Φαῖδρος</a></b></p>

<p>Θανατώθηκε μαρτυρικά, ἀφοῦ ἔχυσαν ἐπάνω του καυτὴ ῥητίνη.</p>

<hr>
<p><b><a name="Ὁ_Ὅσιος_Μᾶρκος">Ὁ Ὅσιος Μᾶρκος</a></b></p>

<p>Ἡ μνήμη του ἀναφέρεται στὸν Συναξαριστὴ Delehaye μὲ σύντομο ὑπόμνημα. Αὐτὸς ἐγκατέλειψε 
γυναῖκα, παιδιὰ καὶ συγγενεῖς, καὶ ἔγινε μοναχός. Γύριζε τὴν ἔρημο, τὶς πόλεις καὶ 
τὰ χωριά, γιὰ νὰ καταλήξει στὴν Αἴγυπτο, ὅπου βρέθηκε νεκρὸς σὲ κάποιο ναό, φέροντας 
ἐπάνω του βαριὰ σίδερα. Ὅταν τὸ εἶδε αὐτὸ ὁ κόσμος, θαύμασε τὴν ἀσκητικότητά του. 
Ἔτσι κατασκεύασαν ξύλινη θήκη, ὅπου ἔβαλαν μέσα τὸ σῶμα του, μαζὶ μὲ τὰ σίδερα ποὺ 
ἔφερε ὅταν ζοῦσε.</p>

<hr>
<p><b><a name="Ὁ_Ὅσιος_Νεκτάριος_«ἐπίσκοπος_ἐν_τῷ_Σπηλαίῳ»_(Ρῶσος)">Ὁ Ὅσιος Νεκτάριος 
«ἐπίσκοπος ἐν τῷ Σπηλαίῳ» (Ρῶσος)</a></b></p>

<hr>
<p><b><a name="Ὁ_Ἅγιος_Φιλούμενος_ὁ_Νεοϊερομάρτυρας">Ὁ Ἅγιος Φιλούμενος ὁ Νεοϊερομάρτυρας</a></b></p>

<p>Ἦταν ἁγιοταφίτης Ἱερομόναχος στὴν Ἱερουσαλὴμ καὶ τὸν ἔσφαξαν - μᾶλλον φανατικοὶ 
μουσουλμάνοι - στὸ φρέαρ τοῦ Ἰακὼβ τὸ 1979.</p>

<hr>
<p><b><a name="Ὁ_Ἅγιος_Brendan_(Ἰρλανδός)">Ὁ Ἅγιος Brendan (Ἰρλανδός)</a></b></p>

<p>Λεπτομέρειες γιὰ τὴν ζωὴ αὐτοῦ τοῦ ἁγίου τῆς Ὀρθοδοξίας, μπορεῖ νὰ βρεῖ ὁ 
ἀναγνώστης στὸ βιβλίο «Οἱ Ἅγιοι τῶν Βρεττανικῶν Νήσων», τοῦ Χριστοφόρου Κων. 
Κομμοδάτου, ἐπισκόπου Τελμησσοῦ, Ἀθῆναι 1985.</p>

<hr>
<p><b>
<a name="Ἀνάμνησις_Ἐγκαινίων_Ἱεροῦ_Ναοῦ_τῶν_Ἁγίων_Μαρτύρων_Σεργίου_καὶ_Βάκχου">Ἀνάμνησις 
Ἐγκαινίων Ἱεροῦ Ναοῦ τῶν Ἁγίων Μαρτύρων Σεργίου καὶ Βάκχου</a></b></p>

<hr>

</body>

</html>
