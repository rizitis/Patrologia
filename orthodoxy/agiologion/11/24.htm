<html>

<head>
<title>Αγιολόγιον - Νοέμβριος 24</title>
<meta http-equiv="Content-Language" content="el">
<meta http-equiv="Content-Type" content="text/html; charset=utf-8">
<link rel="stylesheet" type="text/css" href="../../../styles.css">
</head>

<body>

<h1>Ἁγιολόγιον - Νοέμβριος 24</h1>

<ul>
	<li><a href="#Ὁ_Ἅγιος_Κλήμης_Ἱερομάρτυρας,_ἐπίσκοπος_Ῥώμης">Ὁ Ἅγιος Κλήμης Ἱερομάρτυρας, 
	ἐπίσκοπος Ῥώμης</a></li>
	<li><a href="#Ὁ_Ἅγιος_Πέτρος_Ἱερομάρτυρας_Ἀρχιεπίσκοπος_Ἀλεξανδρείας">Ὁ Ἅγιος 
	Πέτρος Ἱερομάρτυρας Ἀρχιεπίσκοπος Ἀλεξανδρείας</a></li>
	<li><a href="#Ὁ_Ὅσιος_Μάλχος">Ὁ Ὅσιος Μάλχος</a></li>
	<li><a href="#Ὁ_Ὅσιος_Καρίων">Ὁ Ὅσιος Καρίων</a></li>
	<li><a href="#Ὁ_Ἅγιος_Ἑρμογένης_ἐπίσκοπος_Ἀκραγαντινῶν">Ὁ Ἅγιος Ἑρμογένης ἐπίσκοπος 
	Ἀκραγαντινῶν</a></li>
	<li><a href="#Οἱ_Ἅγιοι_Φιλούμενος_καὶ_Χριστοφόρος">Οἱ Ἅγιοι Φιλούμενος καὶ Χριστοφόρος</a></li>
	<li><a href="#Ὁ_Ἅγιος_Εὐγένιος">Ὁ Ἅγιος Εὐγένιος</a></li>
	<li><a href="#Οἱ_Ἅγιοι_Προκόπιος_καὶ_Χριστοφόρος">Οἱ Ἅγιοι Προκόπιος καὶ Χριστοφόρος</a></li>
	<li><a href="#Ὁ_Ἅγιος_Ἀλέξανδρος">Ὁ Ἅγιος Ἀλέξανδρος</a></li>
	<li><a href="#Ὁ_Ὅσιος_Γρηγόριος">Ὁ Ὅσιος Γρηγόριος</a></li>
	<li><a href="#Ὁ_Ἅγιος_Χρυσόγονος">Ὁ Ἅγιος Χρυσόγονος</a></li>
	<li><a href="#Ὁ_Ὅσιος_Μᾶρκος_ὁ_Τριγλινός">Ὁ Ὅσιος Μᾶρκος ὁ Τριγλινός</a></li>
	<li><a href="#Ὁ_Ἅγιος_Θεόδωρος_ποὺ_μαρτύρησε_στὴν_Ἀντιόχεια">Ὁ Ἅγιος Θεόδωρος 
	ποὺ μαρτύρησε στὴν Ἀντιόχεια</a></li>
	<li><a href="#Ὁ_Ἅγιος_Μερκούριος_«ὁ_ἐν_Σμολένσκῃ»">Ὁ Ἅγιος Μερκούριος «ὁ ἐν 
	Σμολένσκῃ»</a></li>
</ul>
<hr>
<p><b><a name="Ὁ_Ἅγιος_Κλήμης_Ἱερομάρτυρας,_ἐπίσκοπος_Ῥώμης">Ὁ Ἅγιος Κλήμης Ἱερομάρτυρας, 
ἐπίσκοπος Ῥώμης</a></b></p>

<p>Ἦταν Ῥωμαῖος ἀριστοκράτης ἀπὸ βασιλικὸ γένος, γιὸς τοῦ Φαύστου καὶ τῆς Ματθιδίας. 
Ὁ Κλήμης σπούδασε ὅλες τὶς ἐπιστῆμες τῆς ἑλληνικῆς παιδείας, ἀντάμωσε τὸν Ἀπόστολο 
Πέτρο καὶ διδάχθηκε ἀπ᾿ αὐτὸν τὴν ἀληθινὴ πίστη καὶ θεογνωσία, ὁπότε ἔγινε θερμὸς 
κήρυκας τοῦ Εὐαγγελίου καὶ συνέγραψε ἀρκετὰ συγγράμματα. Ὁ Κλήμης ὑπῆρξε τρίτος 
ἐπίσκοπος Ῥώμης, ἀφοῦ διαδέχθηκε τὸν Ἀνέγκλητο, περίπου τὸ ἔτος 92 μ.Χ. Ποίμανε 
μὲ ὑπέρμετρο ζῆλο τὴν Ἐκκλησία τῆς Ῥώμης, στὰ βαρειὰ ἐκεῖνα χρόνια τῶν διωγμῶν. 
Συνελήφθη ἀπὸ τὸ Δομετιανὸ καὶ ἐξορίστηκε σὲ πόλη- ἔρημο κοντὰ στὴ Χερσώνα. Ἐκεῖ, 
ἔδεσαν στὸ λαιμό του μία σιδερένεια ἄγκυρα καὶ τὸν ἔριξαν στὴ θάλασσα, ὅπου παρέδωσε 
τὴν ἁγία ψυχή του (101 μ.Χ). Ἀξίζει, ὅμως, νὰ σημειώσουμε ὅτι ὁ Κλήμης δὲν ὑπῆρξε 
μόνο σοφὸς κατὰ τὴν γραμματικὴ μόρφωση, ἀλλὰ ἀνῆκε σ᾿ αὐτοὺς ποὺ ὁ θεῖος Παῦλος 
ὀνομάζει «σοφοὺς εἰς τὸ ἀγαθόν, ἀκεραίους δὲ εἰς τὸ κακόν», συνετούς, δηλαδή, ὅταν 
κάνουν τὸ καλό, καὶ συγχρόνως ἀμέτοχους ἀπὸ κάθε κακό.</p>

<hr>
<p><b><a name="Ὁ_Ἅγιος_Πέτρος_Ἱερομάρτυρας_Ἀρχιεπίσκοπος_Ἀλεξανδρείας">Ὁ Ἅγιος Πέτρος 
Ἱερομάρτυρας Ἀρχιεπίσκοπος Ἀλεξανδρείας</a></b></p>

<p>Συνδύαζε θερμότατο ζῆλο καὶ ἀνώτερη λαμπρὴ μόρφωση. Καὶ γρήγορα κατέλαβε σπουδαία 
θέση στὴν ἐκκλησία τῆς Αἰγύπτου, ἀφοῦ διαδέχτηκε τὸν ἀρχιεπίσκοπο Ἀλεξανδρείας Θεωνά. 
Τὸ ἔτος 306 μ.Χ. προήδρευσε σὲ Σύνοδο ποὺ καταδίκασε καὶ καθήρεσε τὸν ἐπίσκοπο Λυκοπόλεως 
Μελέτιο. Ἀλλ᾿ αὐτὸς γιὰ νὰ ἐκδικηθεῖ τὸν Πέτρο τὸν κατάγγειλε στὸν αὐτοκράτορα Μαξιμιανὸ 
Γαλέριο, ὅταν αὐτὸς κήρυξε διωγμὸ κατὰ τῶν χριστιανῶν. Τότε ὁ εὐσεβὴς ἀρχιεπίσκοπος, 
ἔδειξε τὴ μεγάλη καὶ λαμπρὴ διαγωγή του. Προκειμένου νὰ συλληφθεῖ ἀπὸ τὸν ἔπαρχο 
Ἀλεξανδρείας, κάλεσε τοὺς πιὸ ἄξιους πρεσβυτέρους τῆς ἀρχιεπισκοπῆς του, τὸν Ἀχιλλᾶ 
καὶ τὸν Ἀλέξανδρο. Τοὺς ἀνήγγειλε ὅτι ἔφτασε τὸ τέλος του καὶ ὅρισε διαδόχους του. 
Κατόπιν, γιὰ νὰ μὴ ἀντιληφθεῖ τὴν σύλληψή του ὁ χριστιανικὸς λαός, ποὺ ἦταν συγκεντρωμένος 
μπροστὰ στὴν πόρτα του, βγῆκε καὶ παραδόθηκε στοὺς στρατιῶτες ἀπὸ μία τρῦπα, ποὺ 
ἀνοίχτηκε στὸ πίσω μέρος τοῦ σπιτιοῦ του. Ἔπειτα τὸν πῆγαν κρυφὰ στὸν τόπο τῆς θανατικῆς 
ἐκτέλεσης, ὅπου τὸν ἀποκεφάλισαν τὸν Νοέμβριο τοῦ 311, ἀφοῦ ποίμανε τὴν Ἐκκλησία 
τῆς Ἀλεξάνδρειας 12 χρόνια. Ἀπὸ κάποιο σύγγραμμά τοῦ «περὶ θεότητας» διασώθηκαν 
μερικὰ κομμάτια. Σῴζονται ἐπίσης Κανόνες ἀπὸ τὴν συγγραφή του «περὶ Μετανοίας», 
ποὺ ἔγραψε ὅταν ὁδηγοῦσε στὴν ἐπιστροφὴ χριστιανούς, ποὺ κατὰ τοὺς διωγμοὺς δὲν 
μπόρεσαν νὰ μείνουν σταθεροὶ στὴν πίστη. Ἐπίσης ἡ εὐσεβὴς ὀξυδέρκεια τοῦ Πέτρου 
εἶχε διακρίνει τὶς αἱρετικὲς τάσεις τοῦ νεαροῦ τότε διακόνου Ἀρείου καὶ τὸν ἀφόρισε. 
Ἀλλ᾿ ὕστερα τὸν δέχτηκε πάλι, ἀφοῦ δήλωσε μετάνοια καὶ ζήτησε δημόσια συγνώμη.</p>

<hr>
<p><b><a name="Ὁ_Ὅσιος_Μάλχος">Ὁ Ὅσιος Μάλχος</a></b></p>

<p>Ἀπεβίωσε εἰρηνικά.</p>

<hr>
<p><b><a name="Ὁ_Ὅσιος_Καρίων">Ὁ Ὅσιος Καρίων</a></b></p>

<p>Ἀπεβίωσε εἰρηνικά.</p>

<hr>
<p><b><a name="Ὁ_Ἅγιος_Ἑρμογένης_ἐπίσκοπος_Ἀκραγαντινῶν">Ὁ Ἅγιος Ἑρμογένης ἐπίσκοπος 
Ἀκραγαντινῶν</a></b></p>

<p>Ἀπεβίωσε εἰρηνικά.</p>

<hr>
<p><b><a name="Οἱ_Ἅγιοι_Φιλούμενος_καὶ_Χριστοφόρος">Οἱ Ἅγιοι Φιλούμενος καὶ Χριστοφόρος</a></b></p>

<p>Μαρτύρησαν διὰ ξίφους.</p>

<hr>
<p><b><a name="Ὁ_Ἅγιος_Εὐγένιος">Ὁ Ἅγιος Εὐγένιος</a></b></p>

<p>Μαρτύρησε, ἀφοῦ τὸν ἔκτισαν ζωντανό, μέσα στὴν τρῦπα ἑνὸς τείχους.</p>

<hr>
<p><b><a name="Οἱ_Ἅγιοι_Προκόπιος_καὶ_Χριστοφόρος">Οἱ Ἅγιοι Προκόπιος καὶ Χριστοφόρος</a></b></p>

<p>Μαρτύρησαν διὰ ξίφους (τὸ 274 μ.Χ.).</p>

<hr>
<p><b><a name="Ὁ_Ἅγιος_Ἀλέξανδρος">Ὁ Ἅγιος Ἀλέξανδρος</a></b></p>

<p>Μαρτύρησε στὴν Κόρινθο (τὸ 360 μ.Χ.).</p>

<hr>
<p><b><a name="Ὁ_Ὅσιος_Γρηγόριος">Ὁ Ὅσιος Γρηγόριος</a></b></p>

<p>Αὐτὸς ἦταν ἀπὸ τὰ μέρη τῆς Ἀνατολῆς καὶ ἦλθε καὶ ἀσκήτευσε στὴ Χρυσὴ Πέτρα.</p>

<hr>
<p><b><a name="Ὁ_Ἅγιος_Χρυσόγονος">Ὁ Ἅγιος Χρυσόγονος</a></b></p>

<p>Καταγγέλθηκε σὰν θερμὸς κήρυκας τοῦ ὀνόματος τοῦ Χριστοῦ, συνελήφθη μὲ διαταγὴ 
τοῦ Διοκλητιανοῦ καὶ φυλακίστηκε στὴ Ῥώμη. Ἀπὸ τὴ φυλακὴ στήριζε καὶ καθοδηγοῦσε 
πολλοὺς πιστούς. Ἀργότερα ὁ Διοκλητιανὸς τοῦ ἔταξε τιμὲς καὶ ἀξιώματα, διότι ὁ Χρυσόγονος 
ἦταν ἀνώτερης παιδείας καὶ ἀπὸ εὐγενικὴ καταγωγή. Αὐτὸς ὅμως παρέμεινε στὴν ὁμολογία 
τῆς χριστιανικῆς πίστης. Ἐξοργισμένος ὁ Διοκλητιανὸς διέταξε καὶ τὸν ἔσφαξαν μὲ 
τσεκοῦρι. Τὸ δὲ λείψανό του τὸ ἔριξαν στὴ θάλασσα, ὅπου τὸ βρῆκε κάποιος ἱερέας 
Ζώιλος, ὁ ὁποῖος ἀφοῦ τὸ παράλαβε κρυφὰ τὸ ἔθαψε μὲ εὐλάβεια μέσα στὸ σπίτι του.</p>

<hr>
<p><b><a name="Ὁ_Ὅσιος_Μᾶρκος_ὁ_Τριγλινός">Ὁ Ὅσιος Μᾶρκος ὁ Τριγλινός</a></b></p>

<p>Μᾶλλον ἦταν ἀπὸ τὴν Τρίγλια τῆς Βυθινίας καὶ ἀσκήτευε σὲ μία ἀπὸ τὶς ἐκεῖ τέσσερις 
μεγάλες Μονές.</p>

<hr>
<p><b><a name="Ὁ_Ἅγιος_Θεόδωρος_ποὺ_μαρτύρησε_στὴν_Ἀντιόχεια">Ὁ Ἅγιος Θεόδωρος ποὺ 
μαρτύρησε στὴν Ἀντιόχεια</a></b></p>

<p>Μαρτύρησε στὰ χρόνια τοῦ αὐτοκράτορα Ἰουλιανοῦ τοῦ Παραβάτη (361) καὶ ἔπαρχου 
Σαλουστίου. Ὁ Θεόδωρος λοιπόν, κατὰ τὴν μετακομιδὴ τοῦ λειψάνου τοῦ Ἁγίου Βαβύλα 
ἐπισκόπου Ἀντιοχείας, ἀπὸ τὸ προάστιο Δάφνη στὴν Ἀντιόχεια, ἔψαλλε τὸν ὕμνο τοῦ 
Δαβὶδ καὶ τόνιζε ἰδιαίτερα τὸ «αἰσχυνθήτωσαν πάντες οἱ προσκυνοῦντες τοῖς γλυπτοῖς». 
Συνελήφθη γι᾿ αὐτὸ καὶ μαστιγώθηκε μὲ μαστίγια ἀπὸ νεῦρα βοδιῶν, ἔσχισαν τὶς πλευρές 
του καὶ στὴ συνέχεια τὸν ἄφησαν νὰ φύγει. Ἀλλὰ καταγγέλθηκε καὶ πάλι, ὅτι ἐξακολουθοῦσε 
νὰ κοροϊδεύει τὰ εἴδωλα, συνελήφθη γιὰ δεύτερη φορα καὶ ἀποκεφαλίστηκε.</p>

<hr>
<p><b><a name="Ὁ_Ἅγιος_Μερκούριος_«ὁ_ἐν_Σμολένσκῃ»">Ὁ Ἅγιος Μερκούριος «ὁ ἐν Σμολένσκῃ»</a></b></p>

<p>Ρῶσος, + 238 μ.Χ.</p>

</body>

</html>
