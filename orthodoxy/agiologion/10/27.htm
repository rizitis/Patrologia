

<head>
<title>Αγιολόγιον - Οκτώβριος 27</title>
<meta http-equiv="Content-Language" content="el">
<meta http-equiv="Content-Type" content="text/html; charset=utf-8">
<link rel="stylesheet" type="text/css" href="../../../styles.css">
</head>

<body>

<h1>Ἁγιολόγιον - Ὀκτώβριος 27</h1>
<ul>
	<li><a href="#Ὁ_Ἅγιος_Νέστωρ">Ὁ Ἅγιος Νέστωρ</a></li>
	<li><a href="#Ὁ_Ἅγιος_Λοῦππος">Ὁ Ἅγιος Λοῦππος</a></li>
	<li><a href="#Οἱ_Ἁγίες_Καπετωλίνα_καὶ_Ἐρωτηΐδα">Οἱ Ἁγίες Καπετωλίνα καὶ Ἐρωτηΐδα</a></li>
	<li><a href="#Ὁ_Ἅγιος_Κυριακὸς_Πατριάρχης_Κωνσταντινουπόλεως">Ὁ Ἅγιος Κυριακὸς 
	Πατριάρχης Κωνσταντινουπόλεως</a></li>
	<li><a href="#Ἡ_Ἁγία_Πρόκλα_σύζυγος_τοῦ_Πιλάτου">Ἡ Ἁγία Πρόκλα σύζυγος τοῦ Πιλάτου</a></li>
	<li><a href="#Διήγηση_γιὰ_τοὺς_Ἴβηρες">Διήγηση γιὰ τοὺς Ἴβηρες</a></li>
	<li><a href="#Οἱ_Ἅγιοι_Μαβριανὸς_καὶ_Βαλεντίνος">Οἱ Ἅγιοι Μαβριανὸς καὶ Βαλεντίνος</a></li>
	<li><a href="#Ὁ_Ὅσιος_Νέστωρ_ὁ_Χρονογράφος_«ὁ_ἐν_τῷ_Σπηλαίῳ»_(Ρῶσος)">Ὁ Ὅσιος 
	Νέστωρ ὁ Χρονογράφος «ὁ ἐν τῷ Σπηλαίῳ» (Ρῶσος)</a></li>
</ul>
<hr>

<p><b><a name="Ὁ_Ἅγιος_Νέστωρ">Ὁ Ἅγιος Νέστωρ</a></b></p>

<p>Ὁ Νέστορας ἦταν πολὺ νέος στὴν ἡλικία, ὡραῖος στὴν ὄψη καὶ γνώριμος τοῦ Ἁγίου 
καὶ ἐνδόξου Δημητρίου. Ὁ Νέστορας, λοιπόν, βλέποντας ὅτι ὁ αὐτοκράτωρ Διοκλητιανὸς 
χαιρόταν γιὰ τὶς νῖκες κάποιου σωματώδους βαρβάρου, ὀνομαζόμενου Λυαίου, μίσησε 
τὴν ὑπερηφάνειά του. Βλέποντας ὅμως καὶ τὰ θαύματα τοῦ Ἁγίου Δημητρίου, πῆρε θάῤῥος. 
Πῆγε λοιπὸν στὴ φυλακή, ὅπου ἦταν κλεισμένος ὁ Μεγαλομάρτυρας, καὶ ἔπεσε στὰ πόδια 
του. «Δοῦλε τοῦ Θεοῦ Δημήτριε, εἶπε, ἐγὼ εἶμαι πρόθυμος νὰ μονομαχήσω μὲ τὸ Λυαῖο, 
γι᾿ αὐτὸ προσευχήσου γιὰ μένα στὸ ὄνομα τοῦ Χριστοῦ». Ὁ Ἅγιος, ἀφοῦ τὸν σφράγισε 
μὲ τὸ σημεῖο τοῦ τιμίου Σταυροῦ, τοῦ εἶπε ὅτι καὶ τὸ Λυαῖο θὰ νικήσει καὶ γιὰ τὸ 
Χριστὸ θὰ μαρτυρήσει. Τότε, λοιπόν, ὁ Νέστορας μπῆκε στὸ στάδιο χωρὶς φόβο καὶ ἀνεφώνησε: 
«Θεὲ τοῦ Δημητρίου, βοήθει μοι». Καὶ ἀφοῦ πολέμησε μὲ τὸ Λυαῖο, τοῦ κατάφερε δυνατὸ 
χτύπημα μὲ τὸ μαχαῖρι του στὴν καρδιὰ καὶ τὸν θανάτωσε. Ἐξοργισμένος τότε ὁ Διοκλητιανός, 
διέταξε καὶ σκότωσαν μὲ λόγχη τὸ Νέστορα, ἀλλὰ καὶ τὸ Δημήτριο. Ἔτσι, μ᾿ αὐτή του τὴν ἐνέργεια ὁ Νέστορας δίδαξε ὅτι σὲ κάθε ἀνθρώπινη πρόκληση πρέπει νὰ ἀναφωνοῦμε: 
«Κύριος ἐμοὶ βοηθός, καὶ οὐ φοβηθήσομαι τί ποιήσει μοι ἄνθρωπος». Ὁ Κύριος εἶναι 
βοηθός μου καὶ δὲ θὰ φοβηθῶ. Τί θὰ μοῦ κάνει ὁποιοσδήποτε ἄνθρωπος;</p>
<hr>

<p><b><a name="Ὁ_Ἅγιος_Λοῦππος">Ὁ Ἅγιος Λοῦππος</a></b></p>

<p>Ὁρισμένες Συναξαριακὲς πηγὲς αὐτὴν τὴν ἡμέρα (κατ᾿ ἄλλους 26 Ὀκτωβρίου), ἀναφέρουν 
τὴν μνήμη τοῦ Ἁγίου Λούππου. Ὁ Ἅγιος αὐτὸς φέρεται ὡς ὑπηρέτης τοῦ Ἁγίου Δημητρίου, 
ποὺ ἦταν κοντά του τὴν ὥρα τοῦ μαρτυρίου του. Λέγεται λοιπὸν ὅτι ὁ Ἅγιος Δημήτριος 
ἔχρισε μὲ τὸ αἷμα του τὸν Λοῦππο καὶ κατόπιν αὐτός, ἔπραττε πολλὰ θαύματα - μέσῳ 
αὐτοῦ - στὴν πόλη τῆς Θεσσαλονίκης. Μαθεύτηκε αὐτὸ ἀπὸ τὸν ἡγεμόνα τῆς πόλης, ὁ 
ὁποῖος συνέλαβε τὸν Λοῦππο καὶ ἀμέσως τὸν φόνευσε. (Νομίζω ὅτι πρόκειται γιὰ τὸν 
ἴδιο ἅγιο μ᾿ αὐτὸν τῆς 23ης Αὐγούστου).</p>
<hr>

<p><b><a name="Οἱ_Ἁγίες_Καπετωλίνα_καὶ_Ἐρωτηΐδα">Οἱ Ἁγίες Καπετωλίνα καὶ Ἐρωτηΐδα</a></b></p>

<p>Εὐλογημένα βλαστάρια καὶ οἱ δυό της Καππαδοκίας. Πλούσια καὶ εὐγενὴς στὴν καταγωγὴ 
ἡ Καπιτωλίνα καὶ ὑπηρέτριά της ἡ Ἐρωτηΐδα. Ὅταν ἐπὶ Διοκλητιανοῦ κηρύχτηκε ὁ σκληρὸς 
καὶ ἄγριος διωγμὸς κατὰ τῶν χριστιανῶν, ἡ Καπιτωλίνα ἀποφάσισε νὰ βαδίσει πρὸς τὸ 
μαρτύριο. Πώλησε λοιπὸν ὅλα τὰ ὑπάρχοντά της, τὰ μοίρασε στοὺς φτωχούς, ἔδωσε τὴν 
ἐλευθερία στοὺς δούλους της καὶ προετοιμάστηκε γιὰ τὸ μεγάλο κίνδυνο, δηλαδὴ γιὰ 
τὴν μεγάλη δόξα. Ὅταν παρουσιάστηκε μπροστὰ στὸν ἔπαρχο Ζιλικίνθιο, ὁμολόγησε ἄφοβα 
τὴν πίστη της στὸν Χριστό. Ὁ Ζιλικίνθιος διέταξε νὰ τὴν μαστιγώσουν γυμνή. Ἡ Ἐρωτηΐδα 
ποὺ ἦταν παροῦσα στὸ μαρτύριο, ἔνιωσε βαθιὰ μέσα της τὸ συναίσθημα τῆς ἱερῆς ἀγανάκτησης, 
γιὰ τὴν πώρωση τοῦ ἄπιστου ἄρχοντα καὶ γιὰ τὴν βάναυση συμπεριφορά του πρὸς τὴν 
ἀγαθὴ καὶ εὐγενέστατη κυρία της. Γι᾿ αὐτὸ λοιπόν, παρατήρησε αὐστηρὰ τὸν ἔπαρχο 
καὶ τοῦ εἶπε ὅτι ἡ διαγωγή του τὸν ἀπέδειξε κατώτερο καὶ τοῦ τελευταίου δούλου. 
Ὁ Ζιλικίνθιος ἐξαγριώθηκε, καὶ μετὰ ἀπὸ λίγο τὰ κεφάλια τῶν γενναίων χριστιανῶν 
γυναικῶν ἔπεφταν ἀπὸ τὰ κτυπήματα τῶν δημίων.</p>
<hr>

<p><b><a name="Ὁ_Ἅγιος_Κυριακὸς_Πατριάρχης_Κωνσταντινουπόλεως">Ὁ Ἅγιος Κυριακὸς 
Πατριάρχης Κωνσταντινουπόλεως</a></b></p>

<p>Ὑπῆρξε ἀπὸ τοὺς ἐπισκόπους, ποὺ ὄχι μόνο λένε ἀλλὰ καὶ πράττουν. Σὲ ὁρισμένους 
καταλόγους τὸν ὀνομάζουν Κυρηλιανό. Ἔζησε τὸν 3ο αἰῶνα μ.Χ. καὶ ποίμανε τὴν ἐπισκοπὴ 
τοῦ Βυζαντίου σὰν ἀληθινὸς καὶ καλὸς ποιμένας ἐπὶ 16 χρόνια. Ὁ δὲ Σ. Εὐστρατιάδης 
στὸ Ἁγιολόγιό του ἀναφέρει, ὅτι ὁ ἐν λόγῳ Ἅγιος ἦταν πρεσβύτερος καὶ οἰκονόμος τῆς 
μεγάλης Ἐκκλησίας, καὶ διαδέχθηκε στὸν οἰκουμενικὸ θρόνο τὸν Ἰωάννη τὸν Νηστευτὴ 
τὸ 595. Θεοφιλῶς ἀφοῦ κυβέρνησε τὴν ἐκκλησία, ἀπεβίωσε εἰρηνικὰ τὸ 610.</p>
<hr>

<p><b><a name="Ἡ_Ἁγία_Πρόκλα_σύζυγος_τοῦ_Πιλάτου">Ἡ Ἁγία Πρόκλα σύζυγος τοῦ Πιλάτου</a></b></p>

<p>Ἐνῷ ὁ σύζυγός της δὲν ἀνέλαβε τὴν εὐθύνη νὰ ἐλευθερώσει τὸν Χριστό, φοβούμενος 
τοὺς Ἰουδαίους, ἡ σύζυγός του Πρόκλα, μετὰ τὸν φρικτὸ θάνατο τοῦ Πιλάτου, προσῆλθε 
στὴ Χριστιανικὴ πίστη καὶ ἀφοῦ ἔζησε μὲ ἀγαθότητα καὶ εὐσέβεια, παρέδωσε τὸ πνεῦμα 
της εἰρηνικά.</p>
<hr>

<p><b><a name="Διήγηση_γιὰ_τοὺς_Ἴβηρες">Διήγηση γιὰ τοὺς Ἴβηρες</a></b></p>

<p>Πρόκειται γιὰ μία εὐσεβέστατη ἀσκήτρια γυναῖκα, ποὺ ἔζησε τὴν ἐποχὴ τοῦ Μεγάλου 
Κωνσταντίνου καὶ συνελήφθη αἰχμάλωτη ἀπὸ τοὺς Ἴβηρες. Ἐκεῖ χάρη τοῦ πνευματικοῦ 
της ἀγῶνα, θεράπευσε μὲ τὴν χάρη τοῦ Θεοῦ διάφορους ἀσθενεῖς, μεταξὺ δὲ αὐτῶν καὶ 
τὴν βασίλισσα τῆς χώρας αὐτῆς καὶ ἔτσι κατάφερε νὰ ἐκχριστιανίσει ὅλους τοὺς Ἴβηρες. 
Λεπτομέρειες βλέπε στὸν «Μέγα Συναξαριστή» τοῦ Ματθαίου Λαγγῆ τόμος 10ος, σελ. 621, 
ἔκδοση 1992.</p>
<hr>

<p><b><a name="Οἱ_Ἅγιοι_Μαβριανὸς_καὶ_Βαλεντίνος">Οἱ Ἅγιοι Μαβριανὸς καὶ Βαλεντίνος</a></b></p>

<p>Ἡ μνήμη τους σύμφωνα μὲ τὸ Ἱεροσολυμιτικὸ Κανονάριο (σελ. 116), χωρὶς ἄλλες πληροφορίες 
γιὰ τὴ ζωή τους.</p>
<hr>

<p><b><a name="Ὁ_Ὅσιος_Νέστωρ_ὁ_Χρονογράφος_«ὁ_ἐν_τῷ_Σπηλαίῳ»_(Ρῶσος)">Ὁ Ὅσιος Νέστωρ 
ὁ Χρονογράφος «ὁ ἐν τῷ Σπηλαίῳ» (Ρῶσος)</a></b></p>

</body>

</html>
