

<head>
<title>Αγιολόγιον - Οκτώβριος 06</title>
<meta http-equiv="Content-Language" content="el">
<meta http-equiv="Content-Type" content="text/html; charset=utf-8">
<link rel="stylesheet" type="text/css" href="../../../styles.css">
</head>

<body>

<h1>Ἁγιολόγιον - Ὀκτώβριος 6</h1>
<ul>
	<li><a href="#Ὁ_Ἅγιος_Θωμᾶς_ὁ_Ἀπόστολος">Ὁ Ἅγιος Θωμᾶς ὁ Ἀπόστολος</a></li>
	<li><a href="#Ἡ_Ἁγία_Ἐρωτηΐς">Ἡ Ἁγία Ἐρωτηΐς</a></li>
	<li><a href="#Ὁ_Ὅσιος_Κενδέας">Ὁ Ὅσιος Κενδέας</a></li>
	<li>
	<a href="#Ὁ_Ἅγιος_Μακάριος_ὁ_νέος_ὁσιομάρτυρας_ἀπὸ_τὴν_Κίο_τῆς_Βιθυνίας">Ὁ Ἅγιος 
	Μακάριος ὁ νέος ὁσιομάρτυρας, ἀπὸ τὴν Κίο τῆς Βιθυνίας</a></li>
	<li>
	<a href="#Οἱ_Ἅγιοι_Ἰλαρίων_ὁ_Νέος,_Ἰωάννης,_Ἰωσὴφ_«εἰς_τὸν_Λυθροδῶνταν»,_Καλάντιος_ἐν_Ταμασίᾳ,_Κασσιανὸς_ὁ_τῆς_Γλυφᾶς,_Κασσιανὸς_ὁ_τῆς_Ἀξύλου,_οἱ_ἐξ_Ἀλαμανῶν,_ἐν_Κύπρῳ">
	Οἱ Ἅγιοι Ἱλαρίων ὁ Νέος, Ἰωάννης, Ἰωσὴφ «εἰς τὸν Λυθροδῶνταν», Καλάντιος ἐν 
	Ταμασίᾳ, Κασσιανὸς ὁ τῆς Γλυφᾶς, Κασσιανὸς ὁ τῆς Ἀξύλου, οἱ ἐξ Ἀλαμανῶν, ἐν 
	Κύπρῳ</a></li>
</ul>
<hr>

<p><b><a name="Ὁ_Ἅγιος_Θωμᾶς_ὁ_Ἀπόστολος">Ὁ Ἅγιος Θωμᾶς ὁ Ἀπόστολος</a></b></p>

<p>Ἦταν μεταξὺ τῶν δώδεκα μαθητῶν τοῦ Κυρίου καὶ ἀνῆκε σὲ οἰκογένεια ἁλιέων. Ὁ Θωμᾶς, 
λοιπόν, μετὰ τὴν Ἀνάσταση τοῦ Χριστοῦ καὶ τὴν πρώτη ἐμφάνισή Του στοὺς μαθητές, 
δυσπιστοῦσε σ᾿ αὐτὰ ποὺ τοῦ ἔλεγαν αὐτοί. Ἀλλὰ ὁ Κύριος ἐπανεμφανίστηκε στοὺς μαθητὲς 
μέσα στὸ ὑπερῷον, ὅταν μεταξύ τους βρισκόταν καὶ ὁ Θωμᾶς. Τότε ὁ Κύριος προέτρεψε 
τὸ Θωμᾶ νὰ ψηλαφήσει τὶς πληγὲς ἀπὸ τὰ καρφιὰ ποὺ Τὸν σταύρωσαν, καὶ νὰ μὴ γίνεται 
ἄπιστος, ἀλλὰ πιστός. Ἔκθαμβος ὁ Θωμᾶς, προσκύνησε καὶ ἀνεβόησε: «Ὁ Κύριός μου καὶ 
ὁ Θεός μου». Ἡ δὲ ἀπάντηση τοῦ Κυρίου ἦταν τέτοια, ποὺ θὰ διδάσκει ὅλους ὅσους θέλουν 
νὰ δυσπιστοῦν στὴν ἀλήθεια τοῦ Εὐαγγελίου. Εἶπε, λοιπόν, ὁ Κύριος: «ὅτι ἔωρακάς 
με, πεπίστευκας· μακάριοι οἱ μὴ ἰδόντες καὶ πιστεύσαντες». Δηλαδή, λέει ὁ Κύριος 
στὸ Θωμᾶ, πίστεψες ἐπειδὴ μὲ εἶδες. Μακαριότεροι καὶ περισσότερο καλότυχοι εἶναι 
ἐκεῖνοι, ποὺ ἂν καὶ δὲν μὲ εἶδαν, πίστεψαν. Ἡ παράδοση ἀναφέρει ὅτι ὁ Θωμᾶς μετὰ 
τὴν ἐπιφοίτηση τοῦ Ἁγίου Πνεύματος πῆγε καὶ κήρυξε τὸ Εὐαγγέλιο στοὺς Πέρσες, Μήδους 
καὶ Ἰνδούς. Στὴ χώρα δὲ τῶν τελευταίων, μαρτύρησε μὲ θάνατο διὰ λογχισμοῦ. Ἔτσι, 
τὸν ἀξίωσε ὁ Θεὸς ὄχι μόνο νὰ κηρύξει τὸ Εὐαγγέλιό Του, ἀλλὰ καὶ νὰ δώσει τὴ ζωή 
του γι᾿ Αὐτόν.</p>
<hr>

<p><b><a name="Ἡ_Ἁγία_Ἐρωτηΐς">Ἡ Ἁγία Ἐρωτηΐς</a></b></p>

<p>Μαρτύρησε διὰ πυρός.</p>
<hr>

<p><b><a name="Ὁ_Ὅσιος_Κενδέας">Ὁ Ὅσιος Κενδέας</a></b></p>

<p>Ἄγνωστος στοὺς Συναξαριστές, γνωστὸς ὅμως στὴν Ἐκκλησία τῆς Κύπρου. Γερμανὸς 
στὴν καταγωγή, πῆγε νὰ προσκυνήσει τοὺς Ἁγίους Τόπους, ὅπου ἔγινε μοναχὸς στὴν ἔρημο 
τοῦ Ἰορδάνη. Ἀπὸ κεῖ πῆγε στὴν Κύπρο καὶ μόνασε σὲ κάποια Μονὴ κοντὰ στὴν Πάφο, 
ὅπου, ὁσιακὰ ἀφοῦ ἔζησε, ἀπεβίωσε εἰρηνικά.</p>
<hr>

<p><b><a name="Ὁ_Ἅγιος_Μακάριος_ὁ_νέος_ὁσιομάρτυρας_ἀπὸ_τὴν_Κίο_τῆς_Βιθυνίας">Ὁ 
Ἅγιος Μακάριος ὁ νέος ὁσιομάρτυρας ἀπὸ τὴν Κίο τῆς Βιθυνίας</a></b></p>

<p>Γεννήθηκε στὴν Κίο τῆς Βιθυνίας καὶ ὀνομαζόταν Μανουήλ. Ὁ πατέρας του ὀνομαζόταν 
Πέτρος καὶ ἡ μητέρα του Ἀνθοῦσα. Σὲ μικρὴ ἡλικία οἱ γονεῖς του τὸν παρέδωσαν σὲ 
κάποιο εὐσεβῆ ῥάφτη, γιὰ νὰ μάθει κοντά του τὴν τέχνη. Ἀπροσδόκητα ὁ πατέρας του 
ἀρνήθηκε τὸν Χριστὸ καὶ πῆγε στὴν Προῦσα. Ὅταν κάποτε ὁ Μανουὴλ πῆγε καὶ αὐτὸς στὴν 
Προῦσα, συνελήφθη ἀπὸ τὸν πατέρα του, ποὺ τὸν ὁδήγησε στὸν κριτὴ μὲ τὴν ψευδὴ κατηγορία, 
ὅτι δῆθεν ὁ Μανουὴλ ὑποσχέθηκε ὅτι θὰ γίνει Τοῦρκος. Παρὰ τὶς ἀντιῤῥήσεις τοῦ Μανουήλ, 
οἱ Τοῦρκοι, ἀφοῦ τὸν ἔδειραν, τοῦ ἔκαναν περιτομὴ μὲ τὴν βία. Μετὰ ἀπὸ λίγες ἡμέρες 
ὁ Μανουὴλ κατάφερε καὶ ἔφυγε γιὰ τὸ Ἅγιον Ὄρος. Ἐκεῖ στὴ Σκήτη τῆς ἁγίας Ἄννας, 
ἐκάρη μοναχὸς μὲ τὸ ὄνομα Μακάριος. Ὕστερα ἀπὸ 12 χρόνια παραμονῆς του στὸ Ἅγιον 
Ὄρος, πῆρε τὴν εὐλογία νὰ μαρτυρήσει γιὰ τὴν πίστη. Ἔτσι μέσῳ Κωνσταντινουπόλεως 
ἔφτασε στὴν Προῦσα, ὅπου τὸν συνέλαβαν καὶ τὸν ὁδήγησαν στὸ κριτήριο. Ἀπολογούμενος 
ὁμολόγησε τὸν Χριστὸ καὶ ἤλεγξε τὴν μωαμεθανικὴ θρησκεία λέγοντας: «Τὸ νὰ ἀρνηθῶ 
ἐγὼ τὴν πίστη μου τὴν ἀληθινὴ καὶ νὰ πιστέψω τὴν δική σας ψεύτικη δὲν τὸ κάμνω ποτέ, 
διότι δὲν θὰ ἀφήσω τὸ φῶς γιὰ νὰ ἔλθω στὸ σκοτάδι». Τότε ὁ Ἅγιος βασανίστηκε φρικτά. 
Τελικὰ ἀφοῦ τὸν λιθοβόλησαν ἄγρια, τὸν ἀποκεφάλισαν στὶς 6 Ὀκτωβρίου 1590. Ἀργότερα 
ἡ κάρα του μεταφέρθηκε στὴ Σκήτη τῆς Ἁγίας Ἄννας τοῦ Ἁγίου Ὄρους.</p>
<hr>

<p><b>
<a name="Οἱ_Ἅγιοι_Ἰλαρίων_ὁ_Νέος,_Ἰωάννης,_Ἰωσὴφ_«εἰς_τὸν_Λυθροδῶνταν»,_Καλάντιος_ἐν_Ταμασίᾳ,_Κασσιανὸς_ὁ_τῆς_Γλυφᾶς,_Κασσιανὸς_ὁ_τῆς_Ἀξύλου,_οἱ_ἐξ_Ἀλαμανῶν,_ἐν_Κύπρῳ">
Οἱ Ἅγιοι Ἱλαρίων ὁ Νέος, Ἰωάννης, Ἰωσὴφ «εἰς τὸν Λυθροδῶνταν», Καλάντιος ἐν Ταμασίᾳ, 
Κασσιανὸς ὁ τῆς Γλυφᾶς, Κασσιανὸς ὁ τῆς Ἀξύλου, οἱ ἐξ Ἀλαμανῶν, ἐν Κύπρῳ</a></b></p>

<p>Βλέπε σχετικῶς Α.Χ.Ε.Χ.</p>

</body>

</html>
