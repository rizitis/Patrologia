<html>

<head>
<title>Αγιολόγιον - Αύγουστος 02</title>
<meta http-equiv="Content-Language" content="el">
<meta http-equiv="Content-Type" content="text/html; charset=utf-8">
<link rel="stylesheet" type="text/css" href="../../../styles.css">
</head>

<body>

<h1>Ἁγιολόγιον - Αὔγουστος 2</h1>

<ul>
	<li><a href="#Ἀνακομιδὴ_τοῦ_Λειψάνου_τοῦ_Ἁγίου_Πρωτομάρτυρος_Στεφάνου">Ἀνακομιδὴ 
	τοῦ Λειψάνου τοῦ Ἁγίου Πρωτομάρτυρος Στεφάνου</a></li>
	<li>
	<a href="#Εὕρεσις_τῶν_Λειψάνων_τῶν_Ἁγ._Μαρτύρων_Μαξίμου,_Δάδα_καὶ_Κυντιλλιανοῦ">
	Εὕρεσις τῶν Λειψάνων τῶν Ἁγ. Μαρτύρων Μαξίμου, Δάδα καὶ Κυντιλλιανοῦ</a></li>
	<li>
	<a href="#Ἐγκαίνια_Ἱεροῦ_Ναοῦ_Ἁγίου_Ἰωάννου_Θεολόγου_πλησίον_τῆς_ἁγιωτάτης_Μεγάλης_Ἐκκλησίας">
	Ἐγκαίνια Ἱεροῦ Ναοῦ Ἁγίου Ἰωάννου Θεολόγου πλησίον τῆς ἁγιωτάτης Μεγάλης Ἐκκλησίας</a></li>
	<li><a href="#Ὁ_Ἅγιος_Φωκᾶς">Ὁ Ἅγιος Φωκᾶς</a></li>
	<li>
	<a href="#Ἡ_Κοίμησις_τοῦ_εὐσεβοῦς_βασιλέως_Ἰουστινιανοῦ_Β´_ποὺ_τάφηκε_στοὺς_Ἁγίους_Ἀποστόλους">
	Ἡ Κοίμησις τοῦ εὐσεβοῦς βασιλέως Ἰουστινιανοῦ Β´ ποὺ τάφηκε στοὺς Ἁγίους Ἀποστόλους</a></li>
	<li><a href="#Ὁ_Ἅγιος_Θεόδωρος_ὁ_Νεομάρτυρας_ποὺ_μαρτύρησε_στὰ_Δαρδανέλλια">
	Ὁ Ἅγιος Θεόδωρος ὁ Νεομάρτυρας ποὺ μαρτύρησε στὰ Δαρδανέλλια</a></li>
	<li>
	<a href="#Ὁ_Ἅγιος_Βασίλειος_ὁ_διὰ_Χριστὸν_σαλὸς_καὶ_θαυματουργὸς_στὴ_Μόσχα_(Ρῶσος)">
	Ὁ Ἅγιος Βασίλειος, ὁ διὰ Χριστὸν σαλὸς καὶ θαυματουργὸς στὴ Μόσχα (Ρῶσος)</a></li>
	<li><a href="#Ἡ_Ὁσία_Φωτεινὴ_ἡ_Φώτου_ἡ_Κυπρία">Ἡ Ὁσία Φωτεινὴ ἢ Φώτου ἡ Κυπρία</a></li>
</ul>
<hr>
<p><b><a name="Ἀνακομιδὴ_τοῦ_Λειψάνου_τοῦ_Ἁγίου_Πρωτομάρτυρος_Στεφάνου">Ἀνακομιδὴ 
τοῦ Λειψάνου τοῦ Ἁγίου Πρωτομάρτυρος Στεφάνου</a></b></p>

<p>Τὸ γεγονὸς αὐτὸ συνέβη στὰ χρόνια ποὺ οἱ μεγάλοι διωγμοὶ τῶν πρώτων χριστιανῶν 
εἶχαν κοπάσει καὶ αὐτοκράτωρ ἦταν ὁ Μέγας Κωνσταντῖνος. Τότε, ὁ Ἅγιος Στέφανος φανερώθηκε 
τρεῖς φορὲς σὲ κάποιον εὐσεβῆ γέροντα ἱερέα, τὸ Λουκιανό, καὶ τοῦ ἀποκάλυψε τὸν 
τόπο, ὅπου ἦταν κρυμμένο τὸ λείψανό του. Αὐτὸς ἀμέσως τὸ ἀνέφερε στὸν Πατριάρχη 
Ἱεροσολύμων Ἰωάννη, ποὺ μὲ τὴν σειρά του πῆγε στὸν ὑποδεικνυόμενο τόπο καὶ πράγματι 
βρῆκε τὸ Ἱερὸ λείψανο τοῦ Ἁγίου Στεφάνου. Κατὰ τὴν εὕρεση ἔγινε μεγάλος σεισμός, 
καὶ τὸ λείψανο τοῦ Ἁγίου πλημμύρισε εὐωδιὰ τοὺς παρευρισκόμενους στὸν τόπο ἐκεῖνο. 
Λέγεται ὅτι ἀπὸ τὸν οὐρανὸ ἀκούστηκαν ἀγγελικὲς φωνές, ποὺ ἔλεγαν «Δόξα ἐν ὑψίστοις 
Θεῷ καὶ ἐπὶ γῆς εἰρήνη, ἐν ἀνθρώποις εὐδοκία». Δηλαδή, δόξα ἂς εἶναι στὸ Θεό, στὰ 
ὕψιστα μέρη τοῦ οὐρανοῦ καὶ στὴν ταραγμένη ἀπὸ τὴν ἁμαρτία γῆ ἂς βασιλεύσει ἡ θεία 
εἰρήνη, διότι ὁ Θεὸς φανέρωσε τὴν εὐαρέσκειά Του στοὺς ἀνθρώπους, μὲ τὴν ἐνανθρώπιση 
τοῦ Υἱοῦ Του. Φανέρωναν, ἔτσι, οἱ ἄγγελοι περίτρανα ὅτι ὁ πρωτομάρτυρας Στέφανος 
μαρτύρησε γιὰ τὴν ἀγάπη καὶ τὴν δόξα τοῦ Θεοῦ. Ἀργότερα, τὰ λείψανα τοῦ Ἁγίου μεταφέρθηκαν 
ἀπὸ τὴν Ἱερουσαλὴμ στὴν Κωνσταντινούπολη καὶ ἐναποτέθησαν στὸν - ἐπ᾿ ὀνόματι αὐτοῦ 
- ἀνεγερθέντα Ναὸ ὑπὸ τοῦ Μ. Κωνσταντίνου.</p>

<hr>
<p><b>
<a name="Εὕρεσις_τῶν_Λειψάνων_τῶν_Ἁγ._Μαρτύρων_Μαξίμου,_Δάδα_καὶ_Κυντιλλιανοῦ">Εὕρεσις 
τῶν Λειψάνων τῶν Ἁγ. Μαρτύρων Μαξίμου, Δάδα καὶ Κυντιλλιανοῦ</a></b></p>

<p>Οἱ ἅγιοι αὐτοὶ ἔζησαν στὰ χρόνια τῶν βασιλέων Διοκλητιανοῦ καὶ Μαξιμιανοῦ (296 
μ.Χ.), στὴν πόλη Δωρόστολο στὴ χώρα τῆς δεύτερης Μυσίας, ὅπως ἀναφέρει ὁ Ἅγ. Νικόδημος 
ὁ Ἁγιορείτης. Ὅταν τοὺς συνέλαβε ὁ Ὑπατος Ταρκίνιος, διέταξε νὰ θυσιάσουν στὰ εἴδωλα. 
Ἐπειδὴ ὅμως οἱ Ἅγιοι ἀρνήθηκαν νὰ ἐκτελέσουν τὴν διαταγή, μαστιγώθηκαν ἀλύπητα. 
Ἔπειτα τοὺς ὁδήγησαν σ᾿ ἕνα τόπο, ποὺ εἶχε τὴν ὀνομασία Ὀζοβίας καὶ ἐκεῖ -13 Ἀπριλίου- 
τοὺς ἀποκεφάλισαν. σ᾿ αὐτὴ τὴν τοποθεσία λοιπόν, ἔμειναν γιὰ πολλὰ χρόνια κρυμμένα 
τὰ λείψανά τους. Ἀλλὰ τὴν 2α Αὐγούστου, ἄγγελος Κυρίου φανέρωσε τὸν τόπο ὅπου ἦταν 
κρυμμένα τὰ ἅγια λείψανα τῶν τριῶν Μαρτύρων, καὶ μεταφέρθηκαν στὸ ναὸ τῆς Ὑπεραγίας 
Θεοτόκου (στὴν Κωνσταντινούπολη), στὸν τόπο Βιγλεντίου λεγόμενο, ὅπου καὶ πανηγυρίζουν 
στὴ μνήμη τους.</p>

<hr>
<p><b>
<a name="Ἐγκαίνια_Ἱεροῦ_Ναοῦ_Ἁγίου_Ἰωάννου_Θεολόγου_πλησίον_τῆς_ἁγιωτάτης_Μεγάλης_Ἐκκλησίας">
Ἐγκαίνια Ἱεροῦ Ναοῦ Ἁγίου Ἰωάννου Θεολόγου πλησίον τῆς ἁγιωτάτης Μεγάλης Ἐκκλησίας</a></b></p>

<hr>
<p><b><a name="Ὁ_Ἅγιος_Φωκᾶς">Ὁ Ἅγιος Φωκᾶς</a></b></p>

<p>Δὲν ὑπάρχει κανένα βιογραφικό του στοιχεῖο, ἁπλὰ ἀναφέρεται σὰν Ἅγιος τῆς Ἐκκλησίας.</p>

<hr>
<p><b>
<a name="Ἡ_Κοίμησις_τοῦ_εὐσεβοῦς_βασιλέως_Ἰουστινιανοῦ_Β´_ποὺ_τάφηκε_στοὺς_Ἁγίους_Ἀποστόλους">
Ἡ Κοίμησις τοῦ εὐσεβοῦς βασιλέως Ἰουστινιανοῦ Β´ ποὺ τάφηκε στοὺς Ἁγίους Ἀποστόλους</a></b></p>

<p>Πρόκειται γιὰ τὸν Ἰουστινιανὸ Β´ τὸν νέο τὸν Ρινότμητο, ποὺ βασίλευσε ἀπὸ τὸ 
ἔτος 685 ἕως τὸ ἔτος 695.</p>

<hr>
<p><b><a name="Ὁ_Ἅγιος_Θεόδωρος_ὁ_Νεομάρτυρας_ποὺ_μαρτύρησε_στὰ_Δαρδανέλλια">Ὁ Ἅγιος 
Θεόδωρος ὁ Νεομάρτυρας ποὺ μαρτύρησε στὰ Δαρδανέλλια</a></b></p>

<p>Ἀσυμβίβαστος μέχρι θανάτου ἀπέναντι στὶς Τουρκικὲς προκλήσεις γιὰ τὴν πίστη του. 
Ὁ νεομάρτυρας Θεόδωρος γεννήθηκε σ᾿ ἕνα χωριὸ τῆς ἐπαρχίας Ἑλλησπόντου καὶ Τρωάδος, 
ποὺ Τούρκικα ὀνομαζόταν Ἐρένκιοϊ. Ἀνατράφηκε δὲ ἀπὸ εὐσεβεῖς γονεῖς, τὸν Γεώργιο 
καὶ τὴν Κυριακή. Σὲ νεαρὴ ἡλικία πῆγε στὴν πόλη Τανὰκ Καλὲ (Δαρδανέλλια), ὅπου ἔμαθε 
καὶ ἐξασκοῦσε τὴν τέχνη ἐπεξεργασίας σουσαμιοῦ. Ἂν καὶ ἦταν μόλις 20 χρονῶν, ὁ Θεὸς 
τὸν εἶχε προικίσει μὲ πλούσια ἀρετή. Αὐτὸ ὅμως τὸ πρόσεξε καὶ κάποιος πλούσιος Τοῦρκος 
τῆς πόλης, ποὺ θέλησε νὰ τὸν ἐξισλαμίσει καὶ νὰ τὸν κάνει γαμπρό του καὶ κληρονόμο 
του. Γι᾿ αὐτὸ καὶ χρησιμοποίησε πολλὰ δόλια μέσα. Ἀλλ᾿ ὁ Θεόδωρος ἀπέρριψε ὅλες 
τὶς προτάσεις του. Τότε ὁ Τοῦρκος τὸν συκοφάντησε στὸν κριτὴ τῆς πόλης, ὅτι δῆθεν 
ὁ Θεόδωρος -μετὰ ἀπὸ μία ἀρρώστια του - εἶπε ὅτι θὰ γίνει μωαμεθανός, ἂν γίνει ὑγιής. 
Ὁ Κριτὴς ρώτησε τὸν Θεόδωρο ἂν ἀληθεύουν ὅλα αὐτά. Τότε ὁ μάρτυρας ἀπάντησε: «Ἐγὼ 
εἶμαι χριστιανὸς ἀπ᾿ τοὺς γονεῖς μου καὶ χριστιανὸς θέλω νὰ πεθάνω. Τὸν Ἰησοῦ μου 
δὲν ἀρνοῦμαι καὶ τὴν μιαρὴ θρησκεία σας ἀπεχθάνομαι». Ἀμέσως τότε τὸν ἅρπαξαν καὶ 
ὑπέστη πολλὰ καὶ φρικτὰ βασανιστήρια. Τελικὰ στὶς 2 Αὐγούστου 1690, στὶς 3μ.μ. 
τὸν ἀποκεφάλισαν. Τὸ 1922 ἡ τίμια κάρα τοῦ Ἁγίου μεταφέρθηκε στὸν Ἱερὸ Ναὸ τῆς Ὁσίας 
Ξένης στὴ Νίκαια Πειραιῶς.</p>

<hr>
<p><b>
<a name="Ὁ_Ἅγιος_Βασίλειος_ὁ_διὰ_Χριστὸν_σαλὸς_καὶ_θαυματουργὸς_στὴ_Μόσχα_(Ρῶσος)">
Ὁ Ἅγιος Βασίλειος ὁ διὰ Χριστὸν σαλὸς καὶ θαυματουργὸς στὴ Μόσχα (Ρῶσος)</a></b></p>

<hr>
<p><b><a name="Ἡ_Ὁσία_Φωτεινὴ_ἡ_Φώτου_ἡ_Κυπρία">Ἡ Ὁσία Φωτεινὴ ἢ Φώτου ἡ Κυπρία</a></b></p>

</body>

</html>
