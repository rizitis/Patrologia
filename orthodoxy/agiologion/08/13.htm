<html>

<head>
<title>Αγιολόγιον - Αύγουστος 13</title>
<meta http-equiv="Content-Language" content="el">
<meta http-equiv="Content-Type" content="text/html; charset=utf-8">
<link rel="stylesheet" type="text/css" href="../../../styles.css">
</head>

<body>

<h1>Ἁγιολόγιον - Αὔγουστος 13</h1>

<ul>
	<li>
	<a href="#Ἡ_Ἀνακομιδὴ_καὶ_μετάθεσις_τοῦ_Λειψάνου_τοῦ_Ὁσίου_Μαξίμου_τοῦ_Ὁμολογητοῦ">
	Ἡ Ἀνακομιδὴ καὶ μετάθεσις τοῦ Λειψάνου τοῦ Ὁσίου Μαξίμου τοῦ Ὁμολογητοῦ</a></li>
	<li><a href="#Ἡ_Ἁγία_Εὐδοκία_ἡ_βασίλισσα">Ἡ Ἁγία Εὐδοκία ἡ βασίλισσα</a></li>
	<li><a href="#Ὁ_Ὅσιος_Σέριδος_ἡγούμενος_τῆς_Μονῆς_στὴ_Γάζα">Ὁ Ὅσιος Σέριδος 
	ἡγούμενος τῆς Μονῆς στὴ Γάζα</a></li>
	<li><a href="#Οἱ_Ὅσιοι_Δωρόθεος_καὶ_Δοσίθεος_ὁ_ὑποτακτικός_του">Οἱ Ὅσιοι Δωρόθεος 
	καὶ Δοσίθεος ὁ ὑποτακτικός του</a></li>
	<li>
	<a href="#Μνήμη_τῆς_ἀοιδίμου_καὶ_παμμακαρίστου_βασιλίσσης_καὶ_κτητορίσσης_τῆς_σεβασμίας_Μονῆς_τοῦ_Παντοκράτορος_Σωτῆρος_Χριστοῦ_Εἰρήνης_τῆς">
	Μνήμη τῆς ἀοιδίμου καὶ παμμακαρίστου βασιλίσσης καὶ κτητορίσσης τῆς σεβασμίας 
	Μονῆς τοῦ Παντοκράτορος Σωτῆρος Χριστοῦ Εἰρήνης τῆς μετονομασθείσης Ξένης μοναχῆς</a></li>
	<li><a href="#Ὁ_Ἅγιος_Κορωνᾶτος">Ὁ Ἅγιος Κορωνᾶτος</a></li>
	<li><a href="#Ἀπόδοσις_ἑορτῆς_τῆς_θείας_Μεταμορφώσεως_τοῦ_Σωτῆρος">Ἀπόδοσις 
	ἑορτῆς τῆς θείας Μεταμορφώσεως τοῦ Σωτῆρος</a></li>
	<li><a href="#Ὁ_Ἅγιος_Μάξιμος_τῆς_Μόσχας_(_Ἀνακομιδὴ_λειψάνων)">Ὁ Ἅγιος Μάξιμος 
	τῆς Μόσχας (Ἀνακομιδὴ λειψάνων)</a></li>
</ul>
<hr>
<p><b>
<a name="Ἡ_Ἀνακομιδὴ_καὶ_μετάθεσις_τοῦ_Λειψάνου_τοῦ_Ὁσίου_Μαξίμου_τοῦ_Ὁμολογητοῦ">
Ἡ Ἀνακομιδὴ καὶ μετάθεσις τοῦ Λειψάνου τοῦ Ὁσίου Μαξίμου τοῦ Ὁμολογητοῦ</a></b></p>

<p>Βλέπε βιογραφικό του σημείωμα τὴν 21η Ἰανουαρίου.</p>

<hr>
<p><b><a name="Ἡ_Ἁγία_Εὐδοκία_ἡ_βασίλισσα">Ἡ Ἁγία Εὐδοκία ἡ βασίλισσα</a></b></p>

<p>Ἦταν κόρη τοῦ ἀθηναίου φιλοσόφου Λεοντίου καὶ γεννήθηκε τὸ 401 μ.Χ. Σπούδασε 
κατὰ τὸν καλύτερο τρόπο τὴν γραμματική, τὴ ρητορικὴ καὶ τὴ φιλοσοφία. Ὅταν πέθανε 
ὁ Λεόντιος, ἄφησε ὅλην τὴν περιουσία του στοὺς γιούς του, καὶ σ᾿ αὐτὴν ἄφησε μόνο 
100 χρυσὰ νομίσματα. Ὅταν, λοιπόν, ἦλθε στὴν Κωνσταντινούπολη γιὰ νὰ διεκδικήσει 
τὰ κληρονομικά της δικαιώματα, παντρεύτηκε τὸν Θεοδόσιο τὸν Β´, μέσῳ τῆς ἀδελφῆς 
του Πουλχερίας, ποὺ εἶχε κατενθουσιαστεῖ ἀπὸ τὰ σπάνια χαρίσματα τῆς ἀθηναίας κόρης. 
Ἔτσι βαπτίστηκε χριστιανὴ καὶ πῆρε τὸ ὄνομα Εὐδοκία, ἀπὸ Ἀθηναΐδα ποὺ τὴν ἔλεγαν 
πρῶτα. Ἡ Εὐδοκία ἀπὸ τὴν φύση της γυναῖκα σεμνή, δὲν ἀνακατεύθηκε καθόλου μὲ τὶς 
βασιλικὲς ὑποθέσεις. Τὴν εἵλκυσε περισσότερο ἡ ἀλήθεια τοῦ Χριστοῦ, γι᾿ αὐτὸ καὶ 
ἐπεδίωξε νὰ ἐπισκεφθεῖ τοὺς Ἁγίους Τόπους. Ὅταν ὁ σκοπός της πραγματοποιήθηκε, αἰσθάνθηκε 
τὴν ψυχή της νὰ φτερουγίζει στὸ θρόνο τοῦ Θεοῦ. Ἡ ἐπιστροφή της, ὅμως, στὴ Βασιλεύουσα, 
ἐπεφύλασσε ἐκπλήξεις. Οἱ σχέσεις της μὲ τὸν Θεοδόσιο ψυχράνθηκαν, λόγω συκοφαντιῶν. 
Γι᾿ αὐτό, μὲ τὴν ἄδειά του ἐπέστρεψε στὴν Ἱερουσαλήμ, ὅπου ἵδρυσε πολλὰ μοναστήρια. 
Καὶ μὲ προσευχή, μελέτη καὶ «ἐν πάσῃ εὐσεβείᾳ καὶ σεμνότητι», τελείωσε τὴν ζωή της.</p>

<hr>
<p><b><a name="Ὁ_Ὅσιος_Σέριδος_ἡγούμενος_τῆς_Μονῆς_στὴ_Γάζα">Ὁ Ὅσιος Σέριδος ἡγούμενος 
τῆς Μονῆς στὴ Γάζα</a></b></p>

<p>Ὁ μεγάλος αὐτὸς ἀσκητής, ὑπῆρξε ἡγούμενος τοῦ μεγάλου κοινοβίου, ποὺ βρισκόταν 
κοντὰ στὴ Γάζα, ὅπου ἔλαμψαν μὲ τὴν πνευματική τους ἄσκηση ὁ Βαρσανούφιος μὲ τὸν 
μαθητή του Ἰωάννη, καθὼς καὶ ὁ μέγας ἀββᾶς Δωρόθεος. Ὁ Ὅσιος Σέριδος ἀπεβίωσε εἰρηνικά.</p>

<hr>
<p><b><a name="Οἱ_Ὅσιοι_Δωρόθεος_καὶ_Δοσίθεος_ὁ_ὑποτακτικός_του">Οἱ Ὅσιοι Δωρόθεος 
καὶ Δοσίθεος ὁ ὑποτακτικός του</a></b></p>

<p>Ὁ Ὅσιος Δωρόθεος ἦταν ἀσκητὴς στὴν κοινοβιακὴ Μονὴ τοῦ ἀββᾶ Σέριδου, κοντὰ στὴ 
Γάζα. Μετὰ τὸ θάνατο τοῦ ἀββᾶ Ἰωάννη τοῦ προφήτη, ἔφυγε ἀπὸ ἐκεῖ καὶ ἵδρυσε δική 
του Μονή, ὅπου ἔζησε ἀσκητικὰ καὶ ἀπεβίωσε εἰρηνικά. Ὁ δὲ Ὅσιος Δοσίθεος ἦταν ὑποτακτικὸς 
τοῦ ἀββᾶ Δωροθέου. Ἀναδείχθηκε καὶ αὐτὸς στὴν ἀσκητικὴ πάλη καὶ ἀφοῦ ἔζησε κατὰ 
τὸ παράδειγμα τοῦ γέροντά του, ἀπεβίωσε εἰρηνικά.</p>

<hr>
<p><b>
<a name="Μνήμη_τῆς_ἀοιδίμου_καὶ_παμμακαρίστου_βασιλίσσης_καὶ_κτητορίσσης_τῆς_σεβασμίας_Μονῆς_τοῦ_Παντοκράτορος_Σωτῆρος_Χριστοῦ_Εἰρήνης_τῆς">
Μνήμη τῆς ἀοιδίμου καὶ παμμακαρίστου βασιλίσσης καὶ κτητορίσσης τῆς σεβασμίας Μονῆς 
τοῦ Παντοκράτορος Σωτῆρος Χριστοῦ Εἰρήνης τῆς </a>μετονομασθείσης Ξένης μοναχῆς</b></p>

<p>Ἔζησε τὸν 12ο αἰῶνα μ.Χ. καὶ ἦταν κόρη ὡραία καὶ ἐνάρετη. Αὐτὸ τὸ παρατήρησε 
ὁ βασιλιὰς Ἀλέξιος ὁ Κομνηνὸς καὶ τὴν πάντρεψε μὲ τὸ γιό του Ἰωάννη, τὸν ἐπονομαζόμενο 
Καλοϊωάννη λόγω τῶν πολλῶν του ἀρετῶν. Ἡ ἐνάρετη λοιπὸν βασίλισσα Εἰρήνη, ξόδευε 
μὲ ἁπλοχεριὰ σὲ φιλανθρωπικὰ ἔργα, μόνη μάλιστα πήγαινε σὲ φτωχικὲς καλύβες, γιὰ 
νὰ δώσει ὄχι μόνο χρήματα, ἀλλὰ καὶ ἀνώτερη ἐνίσχυση καὶ παρηγοριὰ τῆς ἐλπίδας στὸ 
Χριστό. Ἐπίσης ἔκτισε γηροκομεῖα καὶ ξενῶνες, καὶ ἄφησε σ᾿ αὐτὰ μεγάλα χρηματικὰ 
ποσὰ γιὰ τὴν ἀσφαλῆ καὶ ἄνετη συντήρησή τους. Στὴ συνέχεια ὅμως, ἡ Εἰρήνη δοκίμασε 
μεγάλες θλίψεις. Ὁ ἄντρας της σὲ μία ἐκστρατεία του στὴ Συρία τὸ 1143, πέθανε. Ἀργότερα 
τὸ ἴδιο συνέβη καὶ μὲ τὰ δυὸ ἀπὸ τὰ τέσσερα παιδιά της. Τότε ἡ Εἰρήνη θέλησε νὰ 
βρεῖ ἀνακούφιση στὶς θλίψεις της μέσα στὴ μοναχικὴ ζωή. Ἀφοῦ λοιπὸν πῆρε καὶ τὴν 
συγκατάθεση τοῦ βασιλιᾶ γιοῦ της Μανουήλ, ἀποσύρθηκε στὴ μονὴ Παντοκράτορος, ὅπου 
καὶ ἔγινε μοναχή, μετονομασθεῖσα Ξένη. Ἐκεῖ τὴν βρῆκε ὁ θάνατος καὶ τὴν κήδευσαν 
μὲ μεγάλη ἁπλότητα, ὅπως ἡ ἴδια τὸ ἐπιθυμοῦσε. Διότι λίγο πρὶν πεθάνει ἔλεγε, ὅτι 
ἡ βασίλισσα Εἰρήνη εἶχε πεθάνει πρὸ πολλοῦ, καὶ δὲν ἔμενε πλέον παρὰ μόνο ἡ μοναχὴ 
Ξένη.</p>

<hr>
<p><b><a name="Ὁ_Ἅγιος_Κορωνᾶτος">Ὁ Ἅγιος Κορωνᾶτος</a></b></p>

<p>Μαρτύρησε διὰ ξίφους.</p>

<hr>
<p><b><a name="Ἀπόδοσις_ἑορτῆς_τῆς_θείας_Μεταμορφώσεως_τοῦ_Σωτῆρος">Ἀπόδοσις ἑορτῆς 
τῆς θείας Μεταμορφώσεως τοῦ Σωτῆρος</a></b></p>

<hr>
<p><b><a name="Ὁ_Ἅγιος_Μάξιμος_τῆς_Μόσχας_(_Ἀνακομιδὴ_λειψάνων)">Ὁ Ἅγιος Μάξιμος 
τῆς Μόσχας (Ἀνακομιδὴ λειψάνων)</a></b></p>

<p>Διὰ Χριστὸν σαλός.</p>

</body>

</html>
