<html>

<head>
<title>Αγιολόγιον - Αύγουστος 31</title>
<meta http-equiv="Content-Language" content="el">
<meta http-equiv="Content-Type" content="text/html; charset=utf-8">
<link rel="stylesheet" type="text/css" href="../../../styles.css">
</head>

<h1>Ἁγιολόγιον - Αὔγουστος 31</h1>

<ul>
	<li>Κατάθεσις Τιμίας ζώνης τῆς Θεοτόκου</li>
	<li>Ἀνακαίνιση Ναοῦ τῆς Θεοτόκου ἐν τῷ Νεωρίῳ</li>
	<li>Οἱ Ἅγιοι τέσσερις Μάρτυρες ἀπὸ τὴν Πέργη τῆς Παμφυλίας</li>
	<li>Οἱ Ἅγιοι Μηνᾶς, Φαῦστος, Ἀνδρέας καὶ Ἠράκλειος</li>
	<li>Ὁ Ἅγιος Φιλέορτος</li>
	<li>Ὁ Ἅγιος Διάδοχος</li>
	<li>Οἱ Ἅγιοι Ἑπτὰ παρθένοι ἀπὸ τὴν Γάζα</li>
	<li>Οἱ Ἅγιοι 366 Μάρτυρες ἀπὸ τὴν Νικομήδεια</li>
	<li>Ὁ Ἅγιος Aidan (Σκωτσέζος)</li>
	<li>Ἡ Ἁγία Cuthburge (Βρετανίδα)</li>
</ul>
<hr>
<p><b><a name="Κατάθεσις_Τιμίας_ζώνης_τῆς_Θεοτόκου">Κατάθεσις Τιμίας ζώνης τῆς Θεοτόκου</a></b></p>

<p>Ἡ ἀνακομιδὴ τῆς τίμιας Ζώνης τῆς Θεοτόκου, ἄλλοι λένε ὅτι ἔγινε ἀπὸ τὸ βασιλιὰ 
Ἀρκάδιο καὶ ἄλλοι ἀπὸ τὸ γιό του Θεοδόσιο τὸν Β´. Ἡ μεταφορὰ ἔγινε ἀπὸ τὴν Ἱερουσαλὴμ 
στὴν Κωνσταντινούπολη καὶ τὴν τοποθέτησαν σὲ μία χρυσὴ θήκη, ποὺ ὀνομάσθηκε ἁγία 
Σωρός. Ὅταν πέρασαν 410 χρόνια, ὁ βασιλιὰς Λέων ὁ Σοφὸς ἄνοιξε τὴν ἁγία αὐτὴ Σωρὸ 
γιὰ τὴν βασίλισσα σύζυγό του Ζωή, ποὺ τὴν διακατεῖχε πνεῦμα ἀκάθαρτο. Ὅταν λοιπὸν 
ἄνοιξε τὴν ἁγία Σωρό, βρῆκε τὴν τίμια Ζώνη τῆς Θεοτόκου νὰ ἀκτινοβολεῖ ὑπερφυσικά. 
Καὶ εἶχε μία χρυσὴ βοῦλα, ποὺ φανέρωνε τὸ χρόνο καὶ τὴν ἡμέρα ποὺ μεταφέρθηκε στὴν 
Κωνσταντινούπολη. Ἀφοῦ λοιπὸν τὴν προσκύνησαν, ὁ Πατριάρχης ἅπλωσε τὴν τιμία Ζώνη 
ἐπάνω στὴ βασίλισσα, καὶ ἀμέσως αὐτὴ ἐλευθερώθηκε ἀπὸ τὸ δαιμόνιο. Ὁπότε ὅλοι δόξασαν 
τὸ Σωτῆρα Χριστὸ καὶ εὐχαρίστησαν τὴν πανάχραντη Μητέρα Του, ἡ ὁποία εἶναι γιὰ τοὺς 
πιστοὺς φρουρός, φύλαξ, προστάτις, καταφυγή, βοηθός, σκέπη, σὲ κάθε καιρὸ καὶ τόπο, 
ἡμέρα καὶ νύκτα.</p>

<hr>
<p><b><a name="Ἀνακαίνιση_Ναοῦ_τῆς_Θεοτόκου_ἐν_τῷ_Νεωρίῳ">Ἀνακαίνιση Ναοῦ τῆς Θεοτόκου 
ἐν τῷ Νεωρίῳ</a></b></p>

<p>Ὁ ἀνακαινισθεὶς ναὸς τῆς Θεοτόκου στὸ Νεώριο, ἦταν κτῆμα τοῦ πατρικίου Ἀντωνίου, 
ποὺ βρισκόταν μέσα στὴν αὐλὴ τοῦ σπιτιοῦ του. Κατὰ τὴν ἀναπαλαίωση ὁ ναὸς ἔλαβε 
θαυματουργικὴ χάρη καὶ ἔκανε πολλὰ θαύματα σὲ πολλοὺς ποὺ προσέρχονταν σ᾿ αὐτὸν 
μὲ πίστη. Ὅταν πέθανε ὁ πατρίκιος Ἀντώνιος, ὁ ναὸς ἐγκαταλείφθηκε καὶ ἐρήμωσε. Ὅταν 
δὲ ὁ βασιλιὰς Ρωμανὸς Α´ Λεκαπηνὸς ἑτοιμαζόταν νὰ τὸν γκρεμίσει, ὁ ἐπιστάτης τῆς 
κατεδαφίσεως τοῦ ναοῦ ἐμποδίστηκε μὲ ὀπτασία τῆς Θεοτόκου. Τότε ἀποφασίστηκε νὰ 
ἀνακαινισθεῖ ὁ ναὸς καὶ μὲ χρυσόβουλο ἐξασφαλίστηκε ἐτήσια χορήγηση γιὰ τὴν συντήρησή 
του.</p>

<hr>
<p><b><a name="Οἱ_Ἅγιοι_τέσσερις_Μάρτυρες_ἀπὸ_τὴν_Πέργη_τῆς_Παμφυλίας">Οἱ Ἅγιοι 
τέσσερις Μάρτυρες ἀπὸ τὴν Πέργη τῆς Παμφυλίας</a></b></p>

<p>Μαρτύρησαν, ἀφοῦ τοὺς ἀνάγκασαν νὰ τρέξουν μέσα στὴ φωτιά.</p>

<hr>
<p><b><a name="Οἱ_Ἅγιοι_Μηνᾶς,_Φαῦστος,_Ἀνδρέας_καὶ_Ἠράκλειος">Οἱ Ἅγιοι Μηνᾶς, Φαῦστος, 
Ἀνδρέας καὶ Ἠράκλειος</a></b></p>

<p>Εἶναι οἱ ἴδιοι με αὐτοὺς τῆς 12ης Ἰουλίου. Ἐδῶ περιττῶς ἐπαναλαμβάνονται.</p>

<hr>
<p><b><a name="Ὁ_Ἅγιος_Φιλέορτος">Ὁ Ἅγιος Φιλέορτος</a></b></p>

<p>Μαρτύρησε διὰ ξίφους.</p>

<hr>
<p><b><a name="Ὁ_Ἅγιος_Διάδοχος">Ὁ Ἅγιος Διάδοχος</a></b></p>

<p>Δὲν βρίσκουμε καμιὰ πληροφορία γιὰ τὴν ζωή του.</p>

<hr>
<p><b><a name="Οἱ_Ἅγιοι_Ἑπτὰ_παρθένοι_ἀπὸ_τὴν_Γάζα">Οἱ Ἅγιοι Ἑπτὰ παρθένοι ἀπὸ τὴν 
Γάζα</a></b></p>

<p>Μαρτύρησαν διὰ ξίφους.</p>

<hr>
<p><b><a name="Οἱ_Ἅγιοι_366_Μάρτυρες_ἀπὸ_τὴν_Νικομήδεια">Οἱ Ἅγιοι 366 Μάρτυρες ἀπὸ 
τὴν Νικομήδεια</a></b></p>

<p>Ὅλοι μαρτύρησαν διὰ ξίφους.</p>

<hr>
<p><b><a name="Ὁ_Ἅγιος_Aidan_(Σκωτσέζος)">Ὁ Ἅγιος Aidan (Σκωτσέζος)</a></b></p>

<p>Λεπτομέρειες γιὰ τὴν ζωὴ αὐτοῦ τοῦ ἁγίου τῆς Ὀρθοδοξίας, μπορεῖ νὰ βρεῖ ὁ 
ἀναγνώστης στὸ βιβλίο «Οἱ Ἅγιοι τῶν Βρεττανικῶν Νήσων», τοῦ Χριστοφόρου Κων. Κομμοδάτου, ἐπισκόπου 
Τελμησσοῦ, Ἀθῆναι 1985.</p>

<hr>
<p><b><a name="Ἡ_Ἁγία_Cuthburge_(Βρετανίδα)">Ἡ Ἁγία Cuthburge (Βρετανίδα)</a></b></p>

<p>Λεπτομέρειες γιὰ τὴν ζωὴ αὐτῆς τῆς ἁγίας τῆς Ὀρθοδοξίας, μπορεῖ νὰ βρεῖ ὁ 
ἀναγνώστης στὸ βιβλίο «Οἱ Ἅγιοι τῶν Βρεττανικῶν Νήσων», τοῦ Χριστοφόρου Κων. Κομμοδάτου, ἐπισκόπου 
Τελμησσοῦ, Ἀθῆναι 1985.</p>

</html>
