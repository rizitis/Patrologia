<html>

<head>
<title>Λαϊκή Παράδοση - Μνήμη Θανάτου</title>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<link rel="stylesheet" type="text/css" href="../../../styles.css">
</head>

<body lang="el">

<h1>Μνήμη Θανάτου (Λαϊκὴ Παράδοση)</h1>

<div align="center">
	<table border="0" cellpadding="8" id="table1">
		<tr>
			<td>Τί μὲ κοιτὰζεις ἄνθρωπε; κἀγὼ ἄνθρωπος ἤμην, <br>
			κι ἀπό ὁμοίαν ὡς καὶ σύ, ἤμην πλασμένος ζύμην.<p>Κἀγὼ ὑπῆρχον ἄλλοτε, 
			ὅ,τι καὶ σύ ῾σαι τώρα, <br>
			καὶ σὺ ὡς εἶμαι τώρα γώ, νὰ γίνῃς θά ῾λθῃ ὥρα.</p>

			<p>Τὸ δρέπανόν του τὸ βαρὺ ὁ θάνατος συστρέφει, <br>
			μικρούς, μεγάλους πάντοτε, θερίζει, καταστρέφει.</p>

			<p>Τὴν ἡλικίαν, τίτλους καὶ εὐγένειαν δὲν βλέπει, <br>
			καὶ τὴν σκληράν τ᾿ ἀπόφασιν, ποσῶς δὲν μετατρέπει.</p>

			<p>Τὸ σκῆπτρον, τὸ διὰδημα, τὴν μεγαλοφυΐαν, <br>
			εἰς τοῦ τάφου τὴν ισότητα, τὰ ῥίπτει μ᾿ ἀσπλαχνίαν.</p>

			<p>Καὶ πλούσιον καὶ πένητα, ἄρχοντα, στρατιώτην, <br>
			εἰς τάφου φυλακήν στενήν τὸν καθιστᾷ δεσμῶτην.</p>

			<p>Ὅμως μετὰ τὸν θάνατον ὑπάρχει κόσμος ἄλλος, <br>
			ἐκ᾿ εἶναι τίτλος καὶ βαθμός, ἐκεῖ πλοῦτος μεγάλος.</p>

			<p>Χρυσεστεμμέν᾿ ἡ ἀρετὴ μ᾿ ἀθάνατον βραϐεῖον, <br>
			μακαριότης ἄπαυστος μακρὰν ἀπὸ δακρύων.</p>

			<p>Λοιπὸν εἰς τὴν χώραν τ᾿ Οὐρανοῦ ἂν θὲλῃς σὺ νὰ φθάσῃς, <br>
			Εὐαγγελίου τὴν ὁδὸν φρόντισον νὰ περάσῃς.</p>

			<hr>

			<p>Ἡ γῆ ἅπασα ἓν μνῆμα, καὶ ὁ κόσμος εἶν᾿ ἓν θῦμα, νεκροθάπτης ὁ καιρός.</p>

			<p>Ὡς εἰς τὸν βράχον θραύεται τὸ ἓν μετ᾿ ἄλλο κῦμα, <br>
			αἱ γενεαὶ παρέρχονται καὶ σπῶσιν εἰς τὸ μνῆμα</p>

			<p>Καὶ ὁ ἀνεμοστρόϐιλος γοργὸς περνᾷ τῶν χρόνων, <br>
			καὶ τὴν σκηνήν τοῦ σύμπαντος ὁ θάνατος σαρώνων.</p>

			<hr>

			<p>... ἀθάνατος ὑψοῦται, <br>
			κ᾿ ἡ γῆ ἓν κοιμητήριον Ἰωασαφὰτ ἁπλοῦται...</p>

			<p>Στρέφει ὁ κόσμος ἄπαυστα κ᾿ εἰς κάθε γύρισμά του <br>
			ἕνα κρημνίζει ἀπ᾿ ἐδῶ, κι᾿ ἄλλον ἐκεῖ σηκώνει· <br>
			κι᾿ ἐκεῖνος ποὺ σηκώνεται πατεῖ τὸν ἀποκάτου, <br>
			καὶ λησμονεῖ ὅτι κι᾿ αυτόν θὰ τὸν πατήσουν σκόνη.</p>

			<hr>

			<p>Ἅνθρωπε ὑπερήφανε σταμάτησε τὸ βῆμα, <br>
			καὶ μετὰ προσοχῆς πολλῆς θεώρησον τὸ μνῆμα.</p>

			<p>Πῶς δέχεται τὸ εὔθαρτον καὶ ἄχαρόν σου σῶμα, <br>
			ποὺ χῶμα ἦτον πρώτερον καὶ θὲ νὰ γίνῃ χῶμα.</p>

			<hr>

			<p>Ματαιότης Ματαιοτήτων, τὰ πάντα ματαιότης, <br>
			ὅσα οὐχ ὑπάρχει μετὰ θάνατον.</p>

			<p>Τὸ ἄνθος μαραίνεται, τὸ φύλλο ξεραίνεται, ὁ κόσμος περνᾷ. <br>
			Καὶ μόνος ὁ θάνατος ὑπάρχει ἀθάνατος, αὐτός δὲν γερνᾷ.</p>

			</td>
			<td valign="top">
			<img border="0" src="skeleton.gif" width="160" height="480"></td>
		</tr>
	</table>
</div>
<hr>

</body>

</html>
