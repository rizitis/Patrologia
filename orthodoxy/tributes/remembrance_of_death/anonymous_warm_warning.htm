<html>

<head>
<meta http-equiv="Content-Language" content="el">
<meta http-equiv="Content-Type" content="text/html; charset=utf-8">
<title>Θερμή προειδοποίηση</title>
<link rel="stylesheet" type="text/css" href="../../../styles.css">
</head>

<body>

<h1>Θερμή προειδοποίηση</h1>

<div align="center">
	<table border="0" cellpadding="8" id="table1">
		<tr>
			<td>Ἄκουσε σὺ ὅπου περνᾶς,<br>
			μ᾿ ἀγέρωχο τὸ βῆμα<br>
			καὶ γράψε ὅ,τι θὰ σοῦ πεῖ<br>
			φωνὴ ἀπὸ τὸ μνῆμα.<p>Ἡ θύρα ποὺ ἀντικρύζομεν<br>
			ὅταν θὰ γεννηθοῦμε<br>
			εἶναι τοῦ τάφου καὶ χωρεῖ<br>
			ὅσους καὶ ἂν θὰ μποῦμε.</p>

			<p>Ἐκεῖ θὰ μποῦνε βασιλεῖς,<br>
			ἄρχοντες, μεγιστᾶνες,<br>
			ἀρχιερεῖς καὶ ἱερεῖς,<br>
			ὡς καὶ Πατριαρχᾶδες.</p>

			<p>Λόγο διὰ νὰ δώσουμε<br>
			διὰ τὰ πεπραγμένα<br>
			ὅσα δὲν ἔλυσαν στὴ γῆ<br>
			κατὰ τὰ γεγραμμένα.</p>

			<p>Ὅσο γιὰ κεῖ τὸ ξεύρομεν<br>
			τὸ τί μᾶς περιμένει<br>
			ἐὰν κατάλληλον στολὴν<br>
			δὲν εἴμαστε ντυμένοι.</p>

			<p>Δῶ μέσα γύρισε νὰ ῾δῇς<br>
			καὶ πὲς ὅτι γνωρίζεις<br>
			τὸν πλούσιο ἀπ᾿ τὸν φτωχό,<br>
			ἐὰν τοὺς ξεχωρίζεις.</p>

			<p>Χῶμα ὅλοι θὰ γίνωμεν<br>
			καὶ τῶν σκωλήκων βρῶμα<br>
			ἡ γῆ ὅπου πατούσαμεν<br>
			μᾶς εἶναι τώρα στρῶμα.</p>

			<p>Ὅλους μᾶς πῆρε ὁ θάνατος<br>
			πρίγκηπες, βασιλιᾶδες<br>
			ἀρχιερεῖς καὶ ἱερεῖς<br>
			ὡς καὶ Πατριαρχᾶδες.</p>

			<p>Δι᾿ ὅλου μὴν ὀλιγορεῖς<br>
			ἐκεῖ θὰ καταντήσεις<br>
			καὶ λάβε το ὑπ᾿ ὄψιν σου<br>
			προτοῦ μετανοήσῃς.</p>

			<p>Ὡς εἶσαι, ἤμουνα καὶ γὼ<br>
			καὶ ὡς εἶμ᾿ ἐγὼ θὰ γίνεις<br>
			χωρὶς ποτὲ νὰ δυνηθεῖς<br>
			ὅπως τὸ ἀποφύγεις.</p>

			<p>Ὅπως ὅλους, θὰ σὲ φέρουνε<br>
			ἄψυχο τὰ παιδιά σου<br>
			καὶ ἀπ᾿ τὴν γῆ θὰ βγάλουνε<br>
			μόνον τὰ κόκκαλά σου.</p>

			<p>Τὸ σῶμα μας εἶναι φθαρτὸ<br>
			στὸ χῶμα θὲ νὰ λειώσει,<br>
			μὰ τὴν ψυχὴ πού ᾿ναι ἄφθαρτη<br>
			ποὺ θὰ τὴν παραδώσεις;</p>

			<p>Δὲν τελειώνουν ὡς ἐδῶ<br>
			ὡς οἱ μωροὶ δοκοῦνε,<br>
			εἰς τὴν αἰωνιότητα<br>
			θὲ νὰ συνεχισθοῦνε.</p>

			<p>Ἀπὸ ἐτούτη τὴ ζωὴ<br>
			στὴν ἄλλη θὰ περάσεις,<br>
			οὐαὶ καὶ ἀλλοίμονο σὲ σὲ<br>
			ἂν δεὲν μετανοήσεις.</p>

			<p>Ἂν πᾶς ἐκεῖ χωρὶς στολή,<br>
			οὐαὶ κι ἀλλοίμονό σου<br>
			μὲ τὰ ἐρίφια θὰ ταχθεῖς<br>
			κι ἂς εἶν᾿ πρὸ ὀφθαλμόν σου.</p>

			<p>Ἄνθρωπε ματαιόδοξε<br>
			τὴν ματαιοδοξία<br>
			μαζὶ τὴν ἐκουβάλησες,<br>
			ἀκόμα καὶ στὸ μνῆμα.</p>

			<p>Ἔστησες ἀπὸ πάνω σου<br>
			βουνὰ πελεκημένα<br>
			μάρμαρα τοῦ Πεντελικοῦ <br>
			στὸν τόρνο περασμένα.</p>

			<p>Ἐνῶ ὑπάρχουνε φτωχοὶ<br>
			ὑπάρχουν πεινασμένοι,<br>
			κατάδικοι καὶ ἄρρωστοι<br>
			τόσο δυστυχισμένοι.</p>

			<p><br>
			ποὺ μὲ τὰ χρήματα αὐτὰ<br>
			θὰ ἦσαν χορτασμένοι.</p>

			<p>Ἐὰν ὁ δίκαιος κριτὴς<br>
			σ᾿ αὐτὰ σὲ ἐρωτήσει<br>
			εσὺ ὁ ἀπερίγραπτος<br>
			τί θὰ τοῦ ἀπαντήσεις;</p>

			<p>Οἱ πύργοι τ᾿ ἀγροκτήματα<br>
			οἱ πολυκατοικίες<br>
			ἐὰν δὲν χαρισθοῦν καλῶς<br>
			γεμίζουνε κακίες.</p>

			<p>Οἱ λίρες τὰ δολλάρια<br>
			ἀντάλλαγμα δὲν εἶναι,<br>
			γιὰ τὴν ψυχὴν τοῦ χριστιανοῦ<br>
			ἀντάλαγμα δὲν εἶναι.</p>

			<p>Μὲ λίρες καὶ δολλάρια<br>
			ψυχὴ δὲν ξαγοράζεις<br>
			καὶ εἰς τὴν ἄλλη τὴν ζωὴν<br>
			μάταια θὰ φωνάζεις.</p>

			<p>Στὴν κόλαση θὰ βρίσκεσαι<br>
			χωρὶς καμμίαν ἐλπίδαν<br>
			ἡ γλῶσσα σου νὰ δροσισθεῖ<br>
			ἔστω καὶ μὲ ρανίδα.</p>

			<hr>

			</td>
		</tr>
	</table>
</div>

</body>

</html>
