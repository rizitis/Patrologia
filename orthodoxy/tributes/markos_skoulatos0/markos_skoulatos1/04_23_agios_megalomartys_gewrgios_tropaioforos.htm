<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγιος Μεγαλομάρτυς Γεώργιος ο Τροπαιοφόρος</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Γεώργιος Τροπαιοφόρος</h1>

<p style="text-align: center">23 Ἀπριλίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td>
			<p>Ὁ Ἅγιος Γεώργιος, ἔχει μεγάλη ἀξία, <br>
			τὸν σέβεται καὶ τὸν τιμᾶ ὅλη ἡ Ὀρθοδοξία.</p>

			<p>Μεγαλομάρτυς ἔγινε μὲ τοῦ Χριστοῦ τὴ χάρι <br>
			γιατ᾿ ἤτανε ἀπὸ μικρὸς δικό του παλληκάρι.</p>

			<p>Ἀπὸ πατέρα ὀρφάνευσε τὴν ἐποχὴ ἐκείνη, <br>
			ἔφυγε ἀπὸ τὴν Καισάρεια, πῆγε στὴν Παλαιστίνη.</p>

			<p>Εἶχε σοφὸ διδάσκαλο τὴν εὐσεβῆ μητέρα, <br>
			γιὰ τὴ θρησκεία τοῦ Χριστοῦ τοῦ ῾λεγε νύχτα-μέρα.</p>

			<p>Τοῦ διάβαζε μὲ σεβασμὸ τοὺς βίους τῶν Ἁγίων, <br>
			κι ἔπαιρνε παραδείγματα γιὰ τὸ δικό του βίο.</p>

			<p>Καὶ ὅταν ἐμεγάλωσε εἰς τὸν Στρατὸν πηγαίνει, <br>
			κι ἀγωνιστὴς γιὰ τὸν Χριστὸ προσπάθησε νὰ γένῃ.</p>

			<p>Ἀπὸ μικρὸς ἦταν πιστὸς καὶ εἶχε καλοσύνη, <br>
			εἰδωλολάτρες γύριζε εἰς τὴν χριστιανοσύνη.</p>

			<p>Μεγάλα κατορθώματα ἀνδρείας εἶχε κάνει, <br>
			καὶ γενναιότητας πολλῆς, εἶχε αὐτὸς στεφάνι.</p>

			<h2>* * *</h2>

			<p>Ἦταν Διοκλητιανὸς τὴν ἐποχὴ ἐκείνη <br>
			῾μοβόρος αὐτοκράτορας γιὰ τὴν χριστιανοσύνη.</p>

			<p>Ὅσοι δὲν προσκυνούσανε τ᾿ ἄψυχα ἀγάλματά του, <br>
			τοὺς ἐβασάνιζε σκληρὰ ἡ ἄπονη καρδιά του.</p>

			<p>Ἔχαιρε σὰν τὸν Νέρωνα, κι ἤθελε τὰ λιοντάρια <br>
			νὰ τρέφονται μὲ χριστιανούς, ἀθῷα παλληκάρια.</p>

			<p>Ὑπέγραψε διαταγὴ μὲ τὸ δικό του χέρι, <br>
			κι ἤθελε τοὺς χριστιανοὺς στὰ εἴδωλα νὰ φέρῃ.</p>

			<p>Σὰν τ᾿ ἄκουσε ὁ Γεώργιος δὲν συμφωνεῖ μαζί του, <br>
			λυπότανε τοὺς χριστιανούς, πονοῦσε ἡ ψυχή του.</p>

			<p>Ἐμπρὸς στὸν αὐτοκράτορα λέγει μὲ παῤῥησία <br>
			νὰ μὴ φονεύσουν χριστιανούς, γιατ᾿ εἶναι ἁμαρτία.</p>

			<p>Κι ἔμεινε ὁ αὐτοκράτορας μὲ πικραμένα χείλη, <br>
			πῶς εἶχε ὁ Γεώργιος τοὺς Χριστιανοὺς γιὰ βέλη.</p>

			<p>Καὶ λέγει στὸν Γεώργιο, πὼς εἶν᾿ ἡ πίστι πλάνη, <br>
			κι ἂν δὲν τιμᾶ τὰ εἴδωλα, σίγουρα θὰ πεθάνη.</p>

			<p>Τοῦ ἔταζε ἀξιώματα μεγάλα νὰ τοῦ κάνει, <br>
			ὁ Ἅγιος ἀρνήθηκε τὸ πρόσκαιρο στεφάνι.</p>

			<p>Καὶ ἀπαντᾶ στὸν βασιλιά, πὼς νοῦν του δὲν ἀλλάζει, <br>
			καὶ ἀπ᾿ τὸν ἀληθινὸ Θεόν, ἀνώτερο δὲν βάζει.</p>

			<p>Τότε ὠργίσθη ὁ βασιλιάς, δίδει παραγγελία, <br>
			νὰ βάλουν στὸν Γεώργιον μεγάλη τιμωρία.</p>

			<p>Τοῦ δέσανε τὰ χέρια του καί σουβλερὰ κοντάρια <br>
			πληγώσανε τὸ σῶμα του σὰν ἄγρια λιοντάρια.</p>

			<p>Ἔκανε θαῦμα ὁ Θεός, τὰ δόρατα σιδερένια <br>
			λυγούσανε καὶ πέφτανε, σὰν νἄτανε κερένια.</p>

			<p>Σὲ σκοτεινὸ ὑπόγειο τὸν ρίξαν ποὺ βρωμοῦσε, <br>
			καὶ τὸν βασάνιζαν σκληρὰ ἐκεῖ νὰ ξεψυχοῦσε.</p>

			<p>Τοῦ δέσαν καὶ τὰ πόδια του καὶ πέτρα σὰν μαχαίρι <br>
			στὸ στῆθος του τὴν ἔβαλαν, βαριὰ νὰ ὑποφέρῃ.</p>

			<p>Δὲν μπόρεσ᾿ ἀπ᾿ τοὺς πόνους του ἀναπνοὴ νὰ πάρῃ, <br>
			μὰ ὅλα τὰ ὑπέμενε γιὰ τοῦ Χριστοῦ τὴ χάρι.</p>

			<p>Καὶ ὁ Διοκλητιανὸς ποὖχε χαιρεκακία, <br>
			τοῦ ἔκανε ἀνάκριση, γιατ᾿ εἶχε ἀπορία.</p>

			<p>Γιὰ πές μου, ὦ Γεώργιε, ἄλλαξες τὸ μυαλό σου; <br>
			καὶ ἂν ἐμετανόησες, ποὖναι καλὸ δικό σου.</p>

			<p>Κι ὁ Ἅγιος του ἁπαντᾷ· ἐμένα τὸ μυαλό μου <br>
			ποτὲ δὲ θὲ νὰ ἀρνηθῆ τὸν Ἰησοῦ Χριστό μου.</p>

			<p>Ἐθύμωσε ὁ Βασιλιὰς στὰ λόγια του Ἁγίου, <br>
			κι εἶπε νὰ ἑτοιμάσουνε τροχὸ τοῦ μαρτυρίου.</p>

			<p>Μὲ ἕνα σχοινὶ τὸν εἴχανε εἰς τὸν τροχὸν δεμένο, <br>
			καὶ ἔγινε τὸ σῶμα του κατακομματιασμένο.</p>

			<p>Ὑπέφερε ἀπ᾿ τὶς πληγὲς καὶ ἀπονιὰ τὴν τόση, <br>
			παρακαλοῦσε τὸν Θεὸν νὰ τόνε δυναμώσῃ.</p>

			<p>Κι ὁ βασιλιὰς ποὺ ἔβλεπε, λέγει μὲ εἰρωνία, <br>
			πὼς ὁ Θεός του δὲν βοηθᾶ σ᾿ αὐτὴ τὴν τυραννία.</p>

			<p>Καὶ ἀπὸ τὴν ἀσπλαγχνία του, πῆγε νὰ θυσιάσῃ, <br>
			καὶ τοὺς ἀνύπαρκτους Θεοὺς νὰ τοὺς ἐγκωμιάσῃ.</p>

			<p>Τὴ ἴδια ὅμως τὴ στιγμὴ ὁ οὐρανὸς μαυρίζει, <br>
			μὲ ἀστραπὲς καὶ μὲ βροντὲς τὸν βασιλιὰ φοβίζει.</p>

			<p>Κι ἐκεῖ ἀκούστηκε φωνὴ Πατρὸς τοῦ οὐρανίου, <br>
			κι ἔδινε θάρρος δύναμη τ᾿ Ἁγίου Γεωργίου.</p>

			<p>Μὴ φοβηθεῖς Γεώργιε, κι εἶμαι πάντα μαζί σου, <br>
			σοῦ λέγω, συμπαρίσταμαι, ἀκούω τὴν προσευχή σου.</p>

			<p>Ἀκόμα ἐκείνη τὴν στιγμή, ἔγινε ἕνα θαῦμα, <br>
			ἄγγελος ἀπὸ τὸν τροχὸ τὸν λύνει ἐν τῷ ἅμα.</p>

			<p>Ὁ κόσμος σὰν τὸ εἶδε αὐτό, τὸ θαῦμα ποὖχε ἐγίνη, <br>
			βαπτίστηκαν καὶ πίστεψαν εἰς τὴν χριστιανοσύνη.</p>

			<p>Μόλις τὸν εἶδε ὁ βασιλιὰς ἀπ᾿ τὸν τροχὸ λυμένο, <br>
			τὸ πρόσωπό του ἔγινε πιὸ ἐξαγριωμένο.</p>

			<p>Τοῦ λέγει ὁ Γεώργιος μὲ θάρρος καὶ ἀνδρεία· <br>
			μὲ ἐλευθέρωσε ὁ Θεὸς ἀπὸ τὴν τυραννία.</p>

			<p>Εἶναι Θεὸς ἀληθινός, ἂν θέτε νὰ σωθῆτε, <br>
			μισήσετε τὰ εἴδωλα καὶ χριστιανοὶ γενῆτε.</p>

			<p>Ὁ βασιλιὰς ἐθύμωσε γιὰ μιὰ φορὰ ἀκόμη, <br>
			τὸν ἔβαζε ὁ σατανᾶς νὰ μὴν ἀλλάξῃ γνώμη.</p>

			<p>Φωνάζει ἀξιωματικούς, ἀλλὰ δὲν τὸν ἀκοῦνε, <br>
			θένε νὰ γίνουν χριστιανοὶ κι αὐτοὶ νὰ βαπτιστοῦνε.</p>

			<p>Κι ἔβγαλε μία διαταγή, ὅλους νὰ θανατώσῃ, <br>
			κι ἀπ᾿ τὸ δικό του τὸ σπαθί, κανεὶς νὰ μὴ γλιτώσῃ.</p>

			<p>Κι ἔγινε φοβερὴ σφαγὴ μὲ τὸ δικό του χέρι, <br>
			μαύρισε σὰν τὸν κόρακα· δὲν ἦταν περιστέρι.</p>

			<p>Τὸν Ἅγιον Γεώργιον φοβότανε μὲ τρόμο, <br>
			γιατὶ ὡδήγησε πολλοὺς εἰς τοῦ Χριστοῦ τὸ δρόμο.</p>

			<p>Κι ἔτρεμε ὁ βασιλιάς, δὲν ξέρει τὶ νὰ κάμει, <br>
			τὴν δύναμή του ἔχασε, σὰν τὸ ξερὸ καλάμι.</p>

			<p>Ἄλλα βασανιστήρια μέσ᾿ στὸ μυαλό του βάζει, <br>
			νὰ ρίξουνε τὸν Ἅγιο σ᾿ ἀσβέστη ὅταν βράζει.</p>

			<p>Τρία ἡμερόνυκτα στὸν λάκκο τὸν εἶχαν βάλει, <br>
			ἀλλὰ ἡ χάρις τοῦ Θεοῦ τὸν φύλαγε καὶ πάλι.</p>

			<p>Σὰν βγῆκε πάλι ζωντανὸς εἴδανε τὴν ἀξία, <br>
			πῶς τὸν λευτέρωσε ὁ Θεὸς ἀπὸ τὴν τιμωρία.</p>

			<p>Ὁ βασιλιὰς ἐνόμισε πὼς ἔκανε μαγεία, <br>
			μέσα στὸν ἀσβεστόλακο καὶ βρῆκε τὴν ὑγεία.</p>

			<p>Τοῦ λέγει ὁ Γεώργιος· δὲν ἔκανα μαγεία, <br>
			καὶ ἑτοιμάσου ν᾿ ἀρνηθῇς τὴν εἰδωλολατρεία.</p>

			<p>Χριστιανομάχος ἤτανε κι εἶχε ἀποφασίσει, <br>
			δὲν ἤθελε ὁ Ἅγιος οὔτε στιγμὴ νὰ ζήσῃ.</p>

			<p>Λέγει νὰ τοῦ φορέσουνε παπούτσια σιδερένια, <br>
			νὰ κοκκινίσουν στὴ φωτιὰ καὶ μὲ καρφιὰ μπηγμένα.</p>

			<p>Ὁ Ἅγιος τὰ φόρεσε, κάνει τὴν προσευχή του, <br>
			πάλι τὸν φύλαξε ὁ Θεός, ἦταν πιστὸ παιδί του.</p>

			<p>Προσεύχονταν εἰς τὸν Θεὸ γιὰ νὰ τόνε βοηθήσῃ, <br>
			καὶ νὰ τοῦ δίνει δύναμη, ἔτσι νὰ προχωρήσῃ.</p>

			<p>Καὶ ὅταν ἐτελείωσε θερμὰ τὴν προσευχή του, <br>
			ἀμέσως θεραπεύτηκαν τὰ πόδια κι ἡ πληγή του.</p>

			<p>Συκοφαντεῖ ὁ βασιλιὰς πὼς ἔκανε μαγεία, <br>
			καὶ ὅτι ὁ Γεώργιος ἔχει ἀνοησία.</p>

			<p>Ἀνόητος σὺ ῾σαι βασιλιά, κι ἔχεις ἀναισθησία, <br>
			τὰ θαύματα ὅλου του Θεοῦ τὰ θεωρεῖς μαγεία.</p>

			<p>Δὲν ἄντεξε τὸν ἔλεγχο τ᾿ ἁγίου Γεωργίου, <br>
			διέταξε νὰ ραβδίζουνε τὸ σῶμα τοῦ Ἁγίου.</p>

			<p>Μὲ βούνευρα τὸν ἔδερναν στὰ στήθη καὶ στὴν πλάτη, <br>
			μὰ τὸν ἠγάπα ὁ Χριστός, τοῦ γιάτρευε τὰ πάθη.</p>

			<p>Τοῦ δώσανε θανατικὸ φάρμακο νὰ πεθάνῃ, <br>
			προσεύχεται ὁ Ἅγιος καὶ ἄχρηστο τὸ βγάνει.</p>

			<p>Ἀνέστησε ἕνα νεκρὸ μὲ θαῦμα ποὖχε κάνει, <br>
			ἕναν αἰῶνα ἀκριβῶς στὴ γῆ εἶχε πεθάνει.</p>

			<p>Ἑνὸς πτωχοῦ Γλυκέριου τὸ βόδι εἶχε ψοφήσει, <br>
			μὲ προσευχὴ ὁ Ἅγιος τ᾿ ἀνέστησε νὰ ζήσῃ.</p>

			<p>Τὴν νύχτα μέσ᾿ στὴ φυλακὴ τὴν προσευχή του κάνει, <br>
			καὶ φανερώθηκε ὁ Χριστός, τοῦ ἔβαλε στεφάνι.</p>

			<p>Τοῦ εἶπε, ὦ Γεώργιε, καθόλου μὴ φοβᾶσαι, <br>
			ἦρθε ἡ ὥρα τῆς χαρᾶς, πάντα μαζί μου θὰ ῾σαι.</p>

			<p>Κατάλαβε ὁ Ἅγιος ὅτι τὸ ὄνειρό του <br>
			σίγουρα ἦταν θεϊκό, τιμὴ στὸ πρόσωπό του.</p>

			<p>Κι εἶπε στὴν ὑπηρέτη του· τὸ τέλος πλησιάζει, <br>
			ποῦ θὰ ταφῆ τὸ σῶμα του, ὁ Ἅγιος διατάζει.</p>

			<p>Στὴν Παλαιστίνη νὰ τὸ πᾶς εἰς τὸ χωριὸν Λύδδα, <br>
			γιατ᾿ εἶναι τῆς μητέρας μου ἐκείνη ἡ πατρίδα.</p>

			<p>Ὁ Ἅγιος ἀνακρίνεται ἀπὸ τὸν βασιλέα, <br>
			ποὺ λέγει λόγια πονηρὰ γεμάτα κολακεία.</p>

			<p>Νὰ θυσιάσῃ στοὺς θεούς, τοῦ ἔταζε παλάτια, <br>
			κι ὁ Ἅγιος ἀμίλητος τὸν κοίταζε στὰ μάτια.</p>

			<p>Τοῦ λέγει τότε ὁ βασιλιάς· τὶ σκέπτεσαι νὰ κάνεις; <br>
			θὰ προσκυνᾶς τὰ εἴδωλα, ἢ θέλεις νὰ πεθάνῃς;</p>

			<p>Θὰ πάρεις τὴν ἀπόφαση σὰν πᾶμε στὸ Ναό σας, <br>
			νὰ δῶ ἐγὼ προσωπικῶς τὸ εἴδωλο τὸ δικό σας.</p>

			<p>Ἐχάρηκε ὁ βασιλιάς, στὸν δρόμο προχωροῦνε, <br>
			στὸν εἰδωλολατρικὸ ναὸ ἐκεῖ μαζὶ νὰ μποῦνε.</p>

			<p>Ὁ κόσμος ἐπερίμενε ὅλους μὲ ἀγωνία, <br>
			νὰ δοῦν τ᾿ ἀποτελέσματα σ᾿ αὐτὴν τὴν συμφωνία.</p>

			<p>Ὁ Ἅγιος Γεώργιος ἔκανε τὸ σταυρό του, <br>
			συντρίφθηκε τὸ ἄγαλμα (τ᾿ Ἀπόλλωνα) ἐμπρός του.</p>

			<p>Ἐμεῖς δὲν εἴμαστε θεοί, ἔκραζαν τὰ δαιμόνια, <br>
			ἀνθρώπους περιπαίζουμε ἀπ᾿ τὰ παλιὰ τὰ χρόνια.</p>

			<p>Ὁ Ἅγιος διέταζε νὰ φύγουν ἀπ᾿ ἐμπρός του, <br>
			γιατὶ ἀληθινὸς Θεὸς εἶν᾿ μόνο ὁ δικός του.</p>

			<p>Τότε ἄρχισαν τὰ κλάματα, μὲ συφερτὸ μεγάλο, <br>
			ἔφυγαν ὅλοι οἱ δαίμονες, χωρὶς ν᾿ ἀντέξουν ἄλλο.</p>

			<p>Συντρίφτηκαν τὰ εἴδωλα καὶ ἔγιναν κομμάτια, <br>
			κι οἱ εἰδωλολάτρες ἱερεῖς εἶχαν κλαμμένα μάτια.</p>

			<p>Σὰν ἄκουσε τὸ θόρυβο ἡ βασίλισσα Ἀλεξάνδρα, <br>
			γυναίκα Διοκλητιανοῦ, εἰδωλολάτρη ἄνδρα.</p>

			<p>Τὸν Ἅγιο Γεώργιον πῆγε νὰ εὐχαριστήσῃ, <br>
			γιατ᾿ εἶχε πόθο ἅγιο, μὲ τὸ Χριστὸ νὰ ζήσῃ.</p>

			<p>Σὰν εἶδε ὁ Αὐτοκράτορας αὐτὰ τὰ γεγονότα, <br>
			ὅτι γινόσαν Χριστιανοί, οἱ εἰδωλολάτρες πρῶτα,</p>

			<p>ὑπέγραψε διαταγὴ νὰ ἀποκεφαλίσῃ <br>
			τὸν Ἅγιον Γεώργιον, δὲν ἤθελε νὰ ζήσῃ.</p>

			<p>Καὶ τὴν γυναίκα του μαζί, δίχως νὰ τὴν πονέσῃ, <br>
			διέταξε ὁ ἄσπλαγχνος κι ἐκείνη νὰ φονεύσῃ.</p>

			<p>Τὴν πῆρε ὅμως ὁ Θεὸς προτοῦ νὰ μαρτυρήσῃ, <br>
			ἠθέλησε εἰρηνικὸ τέλος νὰ τῆς χαρίσῃ.</p>

			<p>Τριακόσια τρία μετὰ Χριστόν, 23 Ἀπριλίου, <br>
			ἔγινε ἡ τελείωσις τ᾿ Ἁγίου Γεωργίου.</p>

			<p>Προτοῦ ἀποκεφαλισθῇ, κάνει τὴν προσευχή του, <br>
			δέησι κάνει στὸν Θεὸ νὰ πάρῃ τὴν ψυχή του.</p>

			<p>Τοῦ ἔκοψαν τὸ κεφάλι του, ἔσκαψαν τὸν αὐχένα, <br>
			καὶ ἐποτίστηκεν ἡ γῆ μὲ τ᾿ Ἅγιου τὸ αἷμα.</p>

			<h2>* * *</h2>

			<p>Πολλὰ ῾ναι κι ἀναρίθμητα τὰ θαύματα τ᾿ Ἁγίου, <br>
			γράφουμε λίγα ἀπ᾿ τὰ πολλά, τοῦ ἐδικοῦ του βίου.</p>

			<p>Δύο γονεῖς εἰς τὸν στρατὸν στείλανε τὸ παιδί τους, <br>
			στὸν Ἅγιον Γεώργιον κάνουν τὴν προσευχή τους.</p>

			<p>Κι ἔγινε τότε πόλεμος, κι αὐτὸ τὸ παλληκάρι <br>
			αἰχμάλωτο τὸ πήρανε μαζί τους οἱ Βουλγάροι.</p>

			<p>Τὴν εἴδηση τὴν μάθανε ἀμέσως οἱ γονεῖς του, <br>
			στὸν Ἅη Γιώργη ἔκαναν κι δυὸ τὴν προσευχή τους.</p>

			<p>Τὸ πῆρε ἀξιωματικὸς αὐτὸ τὸ παλληκάρι, <br>
			στὸ σπίτι νὰ τὸν βοηθᾶ, τοῦ ἔκανε τὴ χάρι.</p>

			<p>Μία μέρα ζέστανε νερὸ στ᾿ ἀφεντικὸ νὰ φέρῃ, <br>
			καὶ μία κανάτα κράταγε γεμάτη μὲ τὸ δεξί του χέρι.</p>

			<p>Στὰ σκαλοπάτια τοῦ σπιτιοῦ βλέπει ἕνα καβαλλάρη, <br>
			πάνω σε ἄσπρο ἄλογο ποὺ πῆγε νὰ τὸν πάρῃ.</p>

			<p>Τοῦ λέγει κάτσε πίσω μου, κρατοῦσε μία κανάτα, <br>
			μαζὶ μὲ τὸ ζεστὸ νερό, ποὺ θὰ ῾πλεναν τὰ πιάτα.</p>

			<p>Καβαλλικεύει ὁ νεαρός, ἔκανε ἱππασία, <br>
			κι ἔτσι ἐλευθερώθηκε ἀπ᾿ τὴν αἰχμαλωσία.</p>

			<p>Τὸ πῆγε μὲς στὸ σπίτι του, τὸ δίνει στοὺς γονεῖς του, <br>
			κι εὐχαριστοῦσαν τὸν Θεό, ποὺ ἔζησε τὸ παιδί τους.</p>

			<p>Τὸ ἴδιο θαῦμα ἔγινε στὴ Λέσβο Μυτιλήνη, <br>
			μίας χήρας πῆραν τὸ παιδὶ τὴν ἐποχὴ ἐκείνη.</p>

			<p>Στὸν Ἅγιον Γεώργιο κάνει τὴν προσευχή της, <br>
			κι ἀμέσως ἐλευθέρωσε ὁ Ἅγιος τὸ παιδί της.</p>

			<p>Ὁ Ἅγιος μὲ ἀκόντιο σκότωσε ἕνα θηρίο, <br>
			γιατὶ ἀνθρώπους ἔτρωγε σ᾿ ἐκεῖνο τὸ χωρίο.</p>

			<p>Τὸ κάθε σπίτι ἔπρεπε νὰ δίνῃ κάθε μέρα <br>
			εἰς τὸ θηρίον γιὰ τροφή, ἢ γιό, ἢ θυγατέρα.</p>

			<p>Καὶ ὅταν ἦρθε ἡ σειρὰ σὲ μία βασιλοπούλα, <br>
			τὴν παίρνει ὁ Ἅγιος μαζὶ στ᾿ ἀλόγου τὰ καπούλια.</p>

			<p>Ὁ δράκοντας ἐνόμισε τροφὴ πὼς θὰ τοῦ δώσῃ, <br>
			μὰ τὸν κονταροκτύπησε καὶ τόειχε θανατώσει.</p>

			<p>Ὅλους τοὺς ἐλευθέρωνε μὲ τὸ δικό του τρόπο, <br>
			εἶχε ἀγάπη στὸ Θεό, ἀλλὰ καὶ τῶν ἀνθρώπων.</p>

			<p>Ἐκήρυττε Ἰησοῦ Χριστὸν σὲ ὅλα τὰ χωρία, <br>
			καὶ καθαιρέτης ἤτανε στὴν εἰδωλολατρεία.</p>

			<p>Μεγαλομάρτυς Ἅγιος μὰ καὶ τροπαιοφόρος, <br>
			καὶ στὸν ἑλληνικὸ στρατό, παντοῦ σημαιοφόρος.</p>

			<p>Στὸ Ἅγιον Ὄρος στὸν Βορρᾶ εἶν᾿ ἕνα μοναστήρι, <br>
			χριστιανικοὶ μονάζουνε, Βούλγαροι, καλογῆροι.</p>

			<p>Ζωγράφου ὠνομάζετο καὶ ἔχει σημασία, <br>
			κι ἀκούσετε νὰ μάθετε ὅλη τὴν ἱστορία.</p>

			<p>Ὅταν τὸ ἔκτισαν ἐκεῖ αὐτὸ τὸ μοναστήρι, <br>
			ὀνομασία γύρευαν νὰ ῾βροῦν οἱ καλογῆροι.</p>

			<p>Διαφωνία εἴχανε γιὰ τὴν ὀνομασία, <br>
			καὶ ὁ Θεὸς τοὺς ἔλυσε αὐτὴν τὴν ἀπορία.</p>

			<p>Ἔκαναν τότε προσευχή, ἤτανε τρία μέλη, <br>
			γιὰ νὰ ἐκλέξει ὁ Θεὸς τὸν Ἅγιο ποὺ θέλῃ.</p>

			<p>Ἁγιογράφοι ἤτανε καὶ ἔκαναν εἰκόνες, <br>
			τὶς κλείδωναν μὲς στὸ κελλὶ κι ἦταν τὴν νύχτα μόνες.</p>

			<p>Ἕνα πρωὶ ποὺ ἄρχισαν ἁγιογραφία πάλι, <br>
			βλέπανε θαῦμα στὸ κελλὶ μὲ ἔκπληξη μεγάλη.</p>

			<p>Σ᾿ ἕνα σανίδι ὁλόλευκο ἦταν ζωγραφισμένος, <br>
			ὁ Ἅγιος Γεώργιος, δαφνοστεφανωμένος.</p>

			<p>Καὶ ἀπὸ τότε ἡ Μονὴ πῆρε ὀνομασία, <br>
			Ζωγράφου ὀνομάστηκε, Θεοῦ παραγγελίᾳ.</p>

			<p>Ἡ εἰκόνα κάνει θαύματα σ᾿ ἐκεῖνον ποὺ πιστεύει, <br>
			ὁ Ἅγιος Γεώργιος πάντα τὸν προστατεύει.</p>

			<p>Κάποτε ἕνας κληρικὸς πῆγε νὰ προσκυνήσῃ, <br>
			δὲν πίστευε στὰ θαύματα καὶ εἶχε δυσπιστήσει.</p>

			<p>Καὶ ἔλεγε εἰρωνικὰ, θαῦμα ἡ εἰκόνα κάνει; <br>
			δάκτυλο δεξιοῦ χεριοῦ εἰς τὴν εἰκόνα βάνει.</p>

			<p>Καὶ κόλλησε τὸ δάκτυλο στὴν μύτη τοῦ Ἁγίου, <br>
			ἤτανε θαῦμα καὶ αὐτὸ τοῦ Ἁγίου Γεωργίου.</p>

			<p>Ἐτράβηξε τὸ δάκτυλο στὴ θέση νὰ τὸ φέρει, <br>
			δὲν ξεκολλοῦσε, τὸ ἔκοψαν μὲ κοφτερὸ μαχαίρι.</p>

			<p>Τοῦ ἔγινε ἕνα μάθημα γιὰ νὰ μετανοήσῃ, <br>
			νὰ τὸ θυμᾶται ἔπειτα σὲ ὅλη του τὴ ζήση.</p>

			<p>Κι ἄλλη εἰκόνα ἔφυγε ἀπὸ τὴν Παλαιστίνη, <br>
			ὁ Ἅγιος τὴν ἔστειλε τὴν ἐποχὴ ἐκείνη.</p>

			<p>Ταξίδευσε ἀπ᾿ τὴ θάλασσα τοῦ παναγίου τάφου, <br>
			καὶ τὴν ὁδήγησε ὁ Θεὸς εἰς τὴν Μονὴ Ζωγράφου.</p>

			<h2>* * *</h2>

			<p>Ἅγιε μου Γιώργη, ἀφέντη μου, μάρτυρα καβαλλάρη, <br>
			ἀρματωμένε μὲ σπαθὶ καὶ μὲ χρυσὸ κοντάρι.</p>

			<p>Ἄγγελος εἶσαι στὴ θωριά, Ἅγιος στὴ θέση, <br>
			παρακαλοῦμε· βόηθα μας, Ἅγιε στρατιώτη.</p>

			<p>Μαρτυρικὸ τὸ τέλος σου, σκληρὰ τὰ βάσανά σου, <br>
			τοὺς χριστιανοὺς στερέωσες μὲ τὸ παράδειγμά σου.</p>

			<p>Δικαίως σὲ στεφάνωσε Χριστὸς καὶ Ἐκκλησία, <br>
			ἤσουν γενναῖος μαχητὴς γιὰ τὴν Ὀρθοδοξία.</p>

			<p>Γι᾿ αὐτὸ τιμοῦμε οἱ Χριστιανοὶ τὴν ἱερά σου μνήμη, <br>
			κι εἶσαι ἀστέρι λαμπερὸ μέσ᾿ στὴ χριστιανοσύνη.</p>

			<p>Ἀντέγραψα ἀπ᾿ τὸν βίον σου τὰ κατορθώματά σου, <br>
			τὴν πίστι σου, τὰ θαύματα, καὶ τὰ μαρτύριά σου.</p>

			<p>Γιὰ ὅλους κάνε προσευχή, πολὺ παρακαλοῦμε, <br>
			νὰ ὑπακοῦμεν στὸν Χριστόν, κι ἐμεῖς γιὰ νὰ σωθοῦμε.</p>

			</td>
		</tr>
	</table>
</div>

<hr>

</body>

</html>
