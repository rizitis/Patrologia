<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγία Οσιοπαρθενομάρτυς Παρασκευή</title>
<link rel="stylesheet" type="text/css" href="../styles.css">
</head>

<body lang="el">

<h1>Ἁγία Ὁσιομάρτυς Παρασκευή</h1>

<p style="text-align: center">26 Ἰουλίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Νύμφη Χριστοῦ Παρασκευὴ γεννήθηκε στὴ Ρώμη,<br>
			ἀπὸ ὀρθοδόξους χριστιανοὺς καὶ ἐνάρετους ἀκόμη.</p>

			<p>Ἀγάθων ὁ πατέρας της, μητέρα ἡ Πολιτεία,<br>
			εἶχαν εὐσέβεια πολλὴν καὶ ἀγαθοεργία.</p>

			<p>Θεοφοβούμενοι κι δυό, γεμάτοι καλοσύνες,<br>
			πιστοὶ στὶς ἐντολὲς Θεοῦ καὶ ἐλεημοσύνες.</p>

			<p>Ἀγάπη εἶχαν στὸ Θεό, ἀλλὰ καὶ στοὺς ἀνθρώπους,<br>
			μὲ ἥσυχη συνείδησι ζοῦσαν σ᾿ αὐτοὺς τοὺς τόπους.</p>

			<p>Ἕνα μόνο τοὺς ἔλειπε· δὲν εἶχαν κληρονόμο,<br>
			στὸ σπίτι αὐτὸ ἐζούσανε τὸ ἀνδρόγυνο αὐτὸ μόνο.</p>

			<p>Παρακαλοῦσαν τὸν Θεὸν παιδὶ νὰ τοὺς χαρίσῃ,<br>
			καὶ νὰ τὸ ἀφιερώσουνε κατὰ Χριστὸν νὰ ζήσῃ.</p>

			<p>Καὶ ὁ Θεὸς στέλνει παιδί, γεννᾶ ἡ Πολιτεία,<br>
			ἡμέρα εἶν᾿ Παρασκευὴ ποὺ γέννησε τὴν Ἁγία.</p>

			<p>Καὶ ὅταν τὴν βαπτίσανε, πῆρε ὀνομασία,<br>
			Παρασκευὴ ὀνόμασαν ἐτότε τὴν Ἁγία.</p>

			<p>Ἀπὸ μικρὴ εἶν᾿ φρόνιμη, πιστὴ στὴν παρθενία,<br>
			στὸ στόμα της τὴν προσευχή, ζῆλο στὴν ἐκκλησία.</p>

			<p>Ἁγνότητα εἶχε πάντοτε, μάτια καθηλωμένα,<br>
			ποτὲ μὲ περιέργεια δὲν κοίταζε κανένα.</p>

			<p>Ἀντὶ στολίδια ποὺ ἔβαζαν οἱ συνομίληκές της,<br>
			δάκρυα εἶχε προσευχὴ κι ἦταν οἱ ὀμορφιές της.</p>

			<p>Εἶχε τ᾿ αὐτιά της ἀνοιχτὰ στὰ λόγια τοῦ Κυρίου,<br>
			ποὺ εἶναι ψυχοσωτήρια, πατέρα οὐρανίου.</p>

			<p>Ἀντὶ κορδόνι στὸ λαιμό, κρεμοῦσε τὴν νηστεία,<br>
			κι ἔλαμπε σὰν τὸν ἥλιο, ἔχαιρε στὴν ὑγεία.</p>

			<p>Τὰ χέρια της τὰ στόλιζε ὄχι μὲ δακτυλίδια,<br>
			ἀπ᾿ τὶς μετάνοιες τὶς πολλὲς ἐκόμπιαζαν τὰ ἴδια.</p>

			<p>Καὶ ὡς χρυσὸν ζωνάριον εἶχε τὴν παρθενία,<br>
			κι εἶχε σὲ ὅλη τὴ ζωὴ ἀμφότερην ὑγεία.</p>

			<p>Ὡς φόρεμα τὴν ἐντροπὴν εἶχε στὸν ἑαυτό της<br>
			καὶ εἶχε τὸν φόβον τοῦ Θεοῦ ὡς σκέπασμα δικό της.</p>

			<p>Ἀκούσατε νεάνιδες, στολίδι τῆς Ἁγίας<br>
			νὰ πάρετε παράδειγμα γιὰ ψυχοσωτηρία</p>

			<p>Ἔμαθε γράμματα πολλά, ἔγινε σοφωτάτη,<br>
			καὶ μὲ τὴν χάριν τοῦ Θεοῦ θεράπευε τὰ πάθη.</p>

			<p>Ἰάτρευσε τυφλούς, κωφούς, θαύματα εἶχε κάνει,<br>
			ἀνέστησε ὅμως καὶ νεκροὺς ποὺ εἴχανε πεθάνει.</p>

			<p>Ἡ ἀρετή της ἔλαμπε, εἶχε τὴν σωφροσύνη,<br>
			καὶ γάμον τῆς ἐπρότειναν οἱ ἄρχοντες ἐκεῖνοι.</p>

			<p>Αὐτὴ ἀγαποῦσε τὸν Χριστόν, μὰ καὶ τὴν παρθενία,<br>
			ἤθελε νὰ ῾ναι τοῦ Χριστοῦ ἀμόλυντη Ἁγία.</p>

			<p>Ἀπέρριψε τὴν πρότασι γιὰ γάμο ποὺ ῾χαν κάνει<br>
			καὶ πῆρε ἀπὸ τὸν Χριστὸν ἀμάραντο στεφάνι.</p>

			<p>Ἔγινε εἴκοσι χρονῶν, πεθάναν οἱ γονεῖς της,<br>
			καὶ φρόντισε μὲ ἀρετὲς νὰ σώσῃ τὴν ψυχή της.</p>

			<p>Τῆς ἄφησαν πλούτη πολλά, δὲν δίνει σημασία,<br>
			τὰ μοίρασε ὅλα στοὺς φτωχούς, μὰ καὶ στὴν ἐκκλησία.</p>

			<p>Ἀπὸ τὰ πλούτη ἔδωσε σὲ ἕνα παρθενώνα,<br>
			ζοῦσαν κοπέλες Χριστιανὲς ἐκεῖνο τὸν αἰώνα.</p>

			<p>Ἐπῆγε κι ἡ Ἁγία ἐκεῖ καὶ ἔμενε κοντά τους,<br>
			εἰδωλολάτρες γύριζαν μὲ τὸ παράδειγμά τους.</p>

			<p>Γυναῖκες κατηχούσανε ποὺ ἤτανε Ἑβραῖες<br>
			καὶ χριστιανὲς τὶς κάνανε καὶ γίνονταν ὡραῖες.</p>

			<p>Ὅμως ἡ Ἁγία Παρασκευὴ εἶχε ζῆλο μεγάλο<br>
			ἤθελε νὰ χρησιμοποιῇ ἄριστον τρόπον ἄλλο.</p>

			<p>Σὲ λίγα χρόνια ἀργότερα ἐκήρυττε δημοσίᾳ,<br>
			Χριστὸν καὶ Εὐαγγέλιον στὴν εἰδωλολατρεία.</p>

			<p>Ἀπὸ τὴν Ῥώμη ἔφυγε κι εἶν᾿ ἀποφασισμένη<br>
			νὰ μαρτυρήσῃ διὰ Χριστὸν νὰ ῾ν᾿ εὐχαριστημένη.</p>

			<p>Μὲ ὁδοιπορίες βάσανα ρίχτηκε στὸν ἀγώνα,<br>
			κι ἐκύρηττε παντοῦ Χριστὸν καὶ μέλλοντα αἰώνα.</p>

			<p>Πολλοὺς κινδύνους πέρασεν, εἶχεν αὐτοθυσία,<br>
			ἐρρίζωσε, ἐγιγάντωσε Χριστοῦ τὴν Ἐκκλησία.</p>

			<p>Ἤτανε ἔξυπνη πολύ, ἔπιανε συζητήσεις,<br>
			εἰδωλολάτρες στόμωνε μὰ καὶ σοφοὺς ἐπίσης.</p>

			<p>Στὴ Ρώμη αὐτοκράτορας ἦταν ὁ Ἀντωνίνος,<br>
			εἰδωλολάτρης ἤτανε ὁ βασιλιὰς ἐκεῖνος.</p>

			<p>Ἑβραῖοι πᾶν᾿ στὸν βασιλιά, προδίδουν τὴν Ἁγία<br>
			ὅτι κηρύττει τὸν Χριστὸν καὶ τὴν Ὀρθοδοξία.</p>

			<p>Σὰν τ᾿ ἄκουσε ὁ βασιλιάς, ἀνάβει ἀπ᾿ τὸν θυμό του,<br>
			κι ἀμέσως ἐδιέταξε νὰ τοῦ τὴν πᾶν ἐμπρός του.</p>

			<p>Σὰν εἶδε ὅμως ὁ βασιλιὰς τὴν ὡραιότητά της,<br>
			ἄρχισε μὲ γλυκόλογα καὶ ἔλεγε μπροστά της.</p>

			<p>-Θυσίασε εἰς τοὺς θεούς, αὐτὸ σοῦ λέγω τώρα,<br>
			κι ἂν μὲ ἀκούσῃς θὰ χαρῇς, θὰ σὲ φορτώσω δῶρα.</p>

			<p>Ἂν ὅμως δὲν εἰσακουστῶ, σταθῇς στὸ θέλημά σου,<br>
			φρικτὰ βασανιστήρια θὰ ὑποστῇς δικά σου.</p>

			<p>Ὅταν αὐτὰ τὰ ἄκουσε μὲ προσοχὴ ἡ Ἁγία,<br>
			πρῶτα σταυρόν της ἔκανε κι ἔπειτα ἀπολογία.</p>

			<p>Νὰ μὴν νομίσῃς βασιλιὰ ὅτι μὲ κολακεία<br>
			θὰ ἀρνηθῶ τὸν Ἰησοῦ καὶ τὴν Ὀρθοδοξία.</p>

			<p>Δὲν μὲ φοβίζουν βάσανα, οὔτε καὶ τιμωρία,<br>
			ἡ πίστις σου εἶναι ψεύτικη, ἡ εἰδωλολατρία.</p>

			<p>Διέταξε ὁ βασιλιὰς μιὰν περικεφαλαία<br>
			νὰ τὴν πυρώσουν στὴν φωτιά, νὰ ζεσταθῇ ὡραία.</p>

			<p>Καὶ τῆς Ἁγίας φόρεσε εἰς τὸ ἁγνὸ κεφάλι,<br>
			ἀλλὰ καὶ τώρα ὁ Θεὸς θαῦμα κάμνει καὶ πάλι.</p>

			<p>Ὅπως ἐφύλαξε ὁ Θεὸς παῖδας ἐν τῇ καμίνῳ,<br>
			καὶ τὴν Ἁγία ἐφύλαξε σὰν τὸν καιρὸ ἐκεῖνο.</p>

			<p>Ἡ κατακόκκινη φωτιὰ στὴν περικεφαλαία,<br>
			ἔγινε ἀμέσως δροσερή, εὐχάριστη, ὡραία.</p>

			<p>Εἰδωλολάτρες πίστεψαν σὰν εἴδανε τὸ θαῦμα,<br>
			καὶ στὸν Χριστὸν πιστέψανε ἀμέσως ἐν τῷ ἅμα.</p>

			<p>Ἀπ᾿ τὸ κακό του ὁ βασιλιὰς δὲν ξέρει τὶ νὰ κάμῃ<br>
			Τοὺς ἔκοψε τὴν κεφαλὴ πνίγηκαν στὸ ποτάμι</p>

			<p>Στὴν φυλακὴ τὴν ἔριξαν καὶ πάλι τὴν Ἁγία,<br>
			καὶ προσευχήθηκε θερμὰ γιὰ τῆς ψυχῆς ὑγεία.</p>

			<p>Κατὰ τὸ μεσονύχτιο Ἄγγελος Θεοῦ φθάνει<br>
			Κρατᾶ στὰ χέρια του σταυρὸ καὶ ἀγκάθινο στεφάνι.</p>

			<p>Χαῖρε τῆς λέγει ὁ Ἄγγελος, Παρασκευὴ Ἁγία,<br>
			θὰ σὲ φυλάξῃ ὁ Θεὸς ἀπὸ τὴν τυραννία.</p>

			<p>Τὴν ἀνακρίνει ὁ βασιλιάς, ἀλλὰ τόνε προσβάνει·<br>
			δὲν προσκυνᾶ τὰ εἴδωλα καὶ σὰν θεριὸ τὸν κάνει.</p>

			<p>Ἀπ᾿ τὰ μαλλιὰ τῆς κεφαλῆς κρεμνοῦνε τὴν Ἁγία,<br>
			τὴν ἔκαιγαν μὲ τὰ κεριά· μεγάλη τιμωρία.</p>

			<p>Καὶ ἐνῶ πονοῦσε τρομερὰ γιὰ τὰ μαρτύριά της,<br>
			ἐλεηνολογεῖ τὸν βασιλιὰ ποὺ βρίσκεται κοντά της.</p>

			<p>Πίσσα καὶ λάδι ἔβρασαν μαζὶ σ᾿ ἕνα καζάνι,<br>
			καὶ τὴν Ἁγία ἔριξαν, ἐκεῖ γιὰ νὰ πεθάνῃ.</p>

			<p>Θαῦμα μεγάλο ἔγινε, στεκόταν ἡ Ἁγία,<br>
			σὰν σὲ περβόλι δροσερὸ ποὺ εἶχε ὑγρασία.</p>

			<p>Τὴν ἐρωτᾷ ὁ βασιλιάς, ἂν καίγεται ἡ Ἁγία,<br>
			τοῦ ἁπαντᾷ ὅτι ὁ Χριστὸς τῆς ἔδωσε ὑγεία.</p>

			<p>Τότε τῆς λέγει ὁ βασιλιάς, ράντισε καὶ ἐμένα,<br>
			νὰ δῶ ἂν καίῃ τὸ νερό, ὡς ἔσωσε κι ἐσένα.</p>

			<p>Ἡ Ἁγία τότε ράντισε κι εὐθὺς τὸ πρόσωπό του,<br>
			ἔγινε θαῦμα φοβερὸ καὶ ἔχασε τὸ φῶς του.</p>

			<p>Τότε πιστεύει ὁ βασιλιὰς εἰς τὴν χριστιανοσύνη,<br>
			καὶ ἤθελε νὰ βαπτισθῇ καὶ χριστιανὸς νὰ γίνῃ.</p>

			<p>Ἡ ἁγία τὸν ἐβάπτισε, τοῦ ἔδωσε τὸ φῶς του,<br>
			καὶ τὸν ἐφύλαγε ὁ Χριστὸς ἤτανε βοηθός του.</p>

			<p>Τότε ἡ Ἁγία Παρασκευὴ ἔλαβε θεία χάρι<br>
			καὶ θεραπεύει ὀφθαλμούς, τὸ φῶς τοὺς δίνει πάλι.</p>

			<p>Φεύγει ἡ Ἁγία Παρασκευή,πηγαίνει σ᾿ ἄλλα μέρη,<br>
			τὴν ἱεραποστολὴ ἐκεῖ σε ὅλους νὰ προσφέρῃ.</p>

			<p>Ἀσκληπιὸ τὸν ἔλεγαν τὸν ἄρχοντα ἐκεῖνο,<br>
			σ᾿ ἀνάκριση ὁδηγήθηκε τὸ μυρωμένο κρίνο.</p>

			<p>Ἐρώτησεν ὁ Ἀσκληπιὸς γιατὶ εἶχεν ἀπορία,<br>
			ποιὸς εἶν᾿ ὁ Ἰησοῦς Χριστὸς καὶ ἡ Ὀρθοδοξία.</p>

			<p>Καὶ ἡ Ἁγία παρευθὺς ἔκανε τὸ σταυρό της,<br>
			ἐπεκαλέσθη τὸν Χριστὸν εἰς τὸν διάλογό της.</p>

			<p>Τοῦ εἶπε ἀπὸ τὴν ἀρχὴ γιὰ τὴν δημιουργία,<br>
			μέχρι ποὺ ἐτελείωσε Δευτέρα Παρουσία.</p>

			<p>Εἶναι Θεὸς ἀληθινός, τὸν ἔχω βοηθό μου,<br>
			τὰ εἴδωλα δὲν προσκυνῶ, μονάχα τὸν Χριστόν μου.</p>

			<p>Ταράχτηκεν ὁ ἄρχοντας σὰν ἄγριο θηρίο,<br>
			νὰ τὴν πετάξουνε διέταξε σὲ θηριοτροφεῖο.</p>

			<p>Τὴν βλέπει ἕνας δράκοντας, πάει νὰ τὴν κτυπήσῃ,<br>
			κάμνει σημεῖον τοῦ σταυροῦ τὸ φίδι εἶχε νικήσει.</p>

			<p>Προσεύχεται εἰς τὸν Θεὸν καὶ γίνεται τὸ θαῦμα,<br>
			ὁ ὄφις στρυφογύρισε κι ἔσκασε ἐν τῷ ἅμα.</p>

			<p>Εἶδε τὸ θαῦμα ὁ βασιλιὰς κι ἐκεῖ ὅσοι βρεθῆκαν,<br>
			στὸ ὄνομα τοῦ Ἰησοῦ Χριστοῦ ὅλοι ἐβαπτισθῆκαν.</p>

			<p>Ἡ Ἁγία ἐκήρυττε Χριστὸν καὶ ἔφερνε τὴν νίκη,<br>
			καὶ στὴν Ἑλλάδα ἔφθασε καὶ στὴ Θεσσαλονίκη.</p>

			<p>Εἰς τὴν κοιλάδα τῶν Τεμπῶν συλλάβαν τὴν Ἁγία,<br>
			ποὺ οἱ χριστιανοὶ εἰς μνήμην της, τῆς κτίσαν ἐκκλησία.</p>

			<p>Καὶ τὴν Ἁγία ὁδηγοῦν εἰς τὴν Θεσσαλονίκη,<br>
			στὸν ἄρχοντα Ταράσιο ἐκεῖ νὰ γίνῃ δίκη.</p>

			<p>Τῆς ἔλεγε ἐνάντια γιὰ τὴν χριστιανοσύνη,<br>
			ἀλλὰ Θεὸν ἀληθινὸν ἐκήρυττεν ἐκείνη.</p>

			<p>Ταράχθηκε ὁ Ταράσιος κι ἀμέσως διατάζει,<br>
			καζάνι μὲ πισσόλαδο πάρα πολὺ νὰ βράζῃ.</p>

			<p>Καὶ τὸ καμίνι ἄναψε μὰ σὰν τὴ Βαβυλώνα,<br>
			Ἄγγελος σβήνει τὴν φωτιὰ κι ἦταν σὰν κρύα χιόνια.</p>

			<p>Εἰδωλολάτρες εἴδανε τὸ θαῦμα στὸ καμίνι<br>
			καὶ ἀπὸ τότε πίστευσαν καὶ στὸν Χριστὸ ἐκεῖνοι.</p>

			<p>Ὁ δυστυχὴς Ταράσιος δὲν θέλει νὰ πιστέψῃ<br>
			καὶ τὴν Ἁγία Παρασκευὴ ἀκόμα νὰ παιδεύσῃ.</p>

			<p>Καὶ τὴν τεντώνουν κατὰ γῆς, μὲ βούνευρα κτυποῦνε,<br>
			καὶ τὴν κτυποῦν ὥρα πολλὴ χωρὶς νὰ λυπηθοῦνε.</p>

			<p>Καὶ ἡ Ἁγία ἔδειξε μεγάλη καρτερία,<br>
			-δὲν προσκυνῶ τὰ εἴδωλα, λέγει μὲ παρρησία.</p>

			<p>Μπαίνει ξανὰ στὴ φυλακή, στὰ στήθη μία πλάκα,<br>
			τὴν κάρφωσαν, τῆς ἄφησαν ἀναπνοὴ μονάχα.</p>

			<p>Τὴν νύχτα φάνηκε ὁ Χριστὸς μὲ τῶν Ἀγγέλων πλῆθος,<br>
			καὶ γιάτρεψε ὅλες τὶς πληγὲς ποὺ εἶχε εἰς τὸ στῆθος.</p>

			<p>-Χαῖρε, τῆς λέγει ὁ Χριστός, βάσανα μὴν δειλιάσῃς,<br>
			ἀκόμα λίγη ὑπομονὴ μαζί μου γιὰ νὰ φθάσῃς.</p>

			<p>Ὅταν τὴν εἶδε ὁ τύραννος χωρὶς πληγῆ καμία,<br>
			τῆς λέγει· πᾶμε στοὺς θεοὺς νὰ δείξῃς εὐχαριστία.</p>

			<p>-Ἐμὲ ὁ Χριστὸς μὲ γιάτρεψε, τοῦ λέγει ἡ Ἁγία,<br>
			ἀλλὰ θὰ ᾿ ρθῶ στὰ εἴδωλα ἀφοῦ ἔχῃς ἀπορία.</p>

			<p>Ἐχάρηκεν ὁ τύραννος, νόμιζε πὼς ἡ Ἁγία<br>
			ἐμπρὸς στοὺς ψεύτικους θεοὺς θὰ ἔκανε θυσία.</p>

			<p>Στοῦ Ἀπόλλωνος τὸ ἄγαλμα ἐσήκωσε τὸ χέρι,<br>
			τῆς λέγει ἀπειλητικὰ θυσία νὰ προσφέρῃ.</p>

			<p>-Ἄψυχο εἶσαι εἴδωλο καὶ σὰν θεὸς θυσία<br>
			νὰ σοῦ προσφέρω μὲ τιμή, τοῦ λέγει ἡ Ἁγία.</p>

			<p>Καὶ τότε τὸ δαιμόνιον ποὺ ἐκεῖ ἑκατοικοῦσε·<br>
			-Δὲν εἴμαστε ἐμεῖς θεοί, τῆς ἐβροντοφονοῦσε.</p>

			<p>Μόνος ἀληθινὸς Θεὸς ἐκεῖνος ποὺ κηρύττεις,<br>
			ἐτοῦτα εἶναι εἴδωλα, δείγματα ψευδοπίστης.</p>

			<p>Κάνει ἡ Ἁγία προσευχή, ἀκούστηκε ἕνας κρότος,<br>
			γκρεμίστηκαν τὰ εἴδωλα, ἐσείστηκεν ὁ τόπος.</p>

			<p>Σὰν εἶδε ὁ Ταράσιος ὅλα τὰ γεγονότα,<br>
			εἶπεν ἀποκεφάλισι, γιὰ νὰ κλειστῇ ἡ πόρτα.</p>

			<p>Μετὰ ἀπὸ τὴν διαταγή, ἐβγάλανε τὴν Ἁγία<br>
			στὸν τόπο ἐκτελέσεως, ἔξω ἀπ᾿ τὴν πολιτεία.</p>

			<p>Ἡ Ἁγία ὅταν τ᾿ ἄκουσε, κάνει τὴν προσευχή της,<br>
			παρακαλάει τὸν Χριστὸν νὰ σώσῃ τὴν ψυχή της.</p>

			<p>-Ἐλπίζω μὲ τὸν θάνατο θὰ βρίσκομαι κοντά σου,<br>
			κατάταξὲ με καὶ ἐμὲ μὲ τ᾿ ἀγαθὰ παιδιά σου.</p>

			<p>Καὶ ὅσοι ἐπικαλεσθοῦν τ᾿ Ἅγιον ὄνομά σου,<br>
			καὶ δι᾿ ἐμοῦ τῆς δούλης σου στεῖλε βοήθειά σου.</p>

			<p>Κι ἔτσι μετὰ τὴν προσευχή, ἔσκυψε τὸν αὐχένα,<br>
			καὶ μὲ χαρὰ εἰς τὸν Χριστὸν προσέφερε τὸ αἷμα.</p>

			<p>Κι ἀπῆλθε εἰς τοὺς οὐρανοὺς Παρασκευὴ ἡ Ἁγία,<br>
			καὶ κληρονόμος ἔγινε Χριστοῦ στὴ βασιλεία.</p>

			<p>Οἱ χριστιανοὶ τὸ ἔθαψαν τ᾿ ἅγιον λείψανό της,<br>
			καὶ πάντοτε θαυματουργεῖ στὸν τάφο τὸν δικό της.</p>

			<p>Σὲ ὅλους δίνει γιατρειὰ ποὺ τὴν παρακαλοῦμε,<br>
			προσεύχεται παντοτινά, καημοὺς γιὰ νὰ σωθοῦμε.</p>

			<p>Ὁσιοπαρθενομάρτυς σύ, Παρασκευὴ Ἁγία,<br>
			θερμῶς αἰτήσου στὸν Χριστὸν νὰ βροῦμε σωτηρία.</p>

			</td>
		</tr>
	</table>
</div>

<hr>

</body>

</html>