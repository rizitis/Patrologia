<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>αντί προλόγου</title>
<link rel="stylesheet" type="text/css" href="../styles.css">
</head>

<body lang="el">

<h1>ἀντὶ προλόγου</h1>

<p>Κάθε ἡμέρα, ἐδῶ καὶ πολλοὺς αἰῶνες, ἡ Ἐκκλησία μας τιμᾷ τὴν μνήμη ὅλων ἐκείνων 
ποὺ ἔδωσαν τὴ ζωή τους, γιὰ τοῦ Χριστοῦ τὴν Πίστι τὴν Ἁγία· τοὺς Ἁγίους μας. Ἄνδρες, 
γυναῖκες ἀκόμη καὶ μικρὰ παιδιὰ ἐντρόπιασαν καὶ ἐνίκησαν μεγάλους ἡγέτες.</p>

<p>Ἕνα βιβλίο ἀφιερωμένο σ᾿ αὐτοὺς τοὺς καλοὺς στρατιῶτες τοῦ Χριστοῦ, τοὺς Ἁγίους 
εἶναι κι αὐτὸ ποὺ κρατᾶτε στὰ χέρια σας. Περιλαμβάνει τὰ συναξάρια σαράντα ἑπτὰ 
Ἁγίων, τὰ ὁποῖα ἔχουν ἀποδοθῆ σὲ ἔμμετρο λόγο καὶ εἶναι βασισμένα στὶς βιογραφίες 
ποὺ συνέγραψε ὁ ἀείμνηστος Ἀρχιμανδρίτης Χαραλάμπης Βασιλόπουλος. Ἡ ἀνάγνωσι τοῦ ἔμμετρου λόγου 
εἶναι εὔκολη καὶ εὐχάριστη καὶ βοηθᾷ τὸν ἀναγνώστη νὰ φθάσῃ στὸ τέλος τοῦ βιβλίου 
χωρὶς νὰ κουρασθῇ.</p>

<p>Αἰσθανόμενος μεγάλο θαυμασμὸ καὶ ἀπεριόριστη ἀγάπη, γι᾿ αὐτοὺς ποὺ θυσίασαν τὴ 
ζωή τους γιὰ τὴν πίστι μας, μὲ αὐτὸ τὸ βιβλίο προσφέρω μία μεγάλη εὐχαριστία στοὺς 
Ἁγίους γιὰ τὸ παράδειγμα ποὺ μᾶς ἔδωσαν, καὶ μιὰ μεγαλύτερη εὐχαριστία στὸν Κύριο 
τῆς δόξης, γιὰ ὅσα μοῦ πρόσφερε σ᾿ αὐτὴ τὴ ζωή, εὐχάριστα, ἢ καὶ δυσάρεστα.</p>

<p>Παρακαλῶ πολὺ ἂν σᾶς ὠφελήσῃ αὐτὸ τὸ βιβλίο, εὐχηθεῖτε γιὰ τὴν ψυχὴ τῆς 
συζύγου μου Αἰκατερίνης καὶ τῆς θυγατέρας μου Κυριακῆς.</p>

<p style="text-align: right">Μ.Σ.</p>

<hr>

</body>

</html>