<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγιοι Πάντες</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιοι Πάντες</h1>

<p style="text-align: center">Κυριακὴ μετὰ τὴν Πεντηκοστήν</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Ἡ Ἐκκλησία τοῦ Χριστοῦ εἶν᾿ ἡ Ὀρθοδοξία,<br>
			τὸ Πνεῦμα σ᾿ αὐτὴν τὸ Ἅγιον φωτίζει εὐταξία.</p>

			<p>Ὅπως ἡ κλῶσσα τὰ πουλιὰ σκεπάζει στὰ φτερά της,<br>
			ἔτσι κ᾿ ἡ Ἐκκλησία μας τιμάει τὰ παιδιά της.</p>

			<p>Ὑπάρχουν Ἅγιοι ἀφανεῖς, ποὺ στὰ μαρτύριά τους<br>
			δὲ βρέθηκε κανεὶς ἐκεῖ νὰ γράψῃ τ᾿ ὄνομά τους.</p>

			<p>Γι᾿ αὐτὸ μετὰ Πεντηκοστὴ τὴν Κυριακὴ τὴν πρώτη,<br>
			οἱ Ἅγιοι γιορτάζουνε σ᾿ ὅλη τὴν ἀνθρωπότη.</p>

			<p>Ὁμώνυμοι καὶ ἀνώνυμοι, ὅλοι μικροί, μεγάλοι,<br>
			ἄνδρες γυναῖκες καὶ παιδιὰ κι εἶναι γιορτὴ μεγάλη.</p>

			<p>Κι οἱ φανεροὶ κι οἱ ἀφανεῖς, ἡ μνήμη τῶν Ἁγίων<br>
			μᾶς κάνουνε κατάπληξι στὸν ἰδικόν τους βίον.</p>

			<p>Ἀγώνα εἴχανε σκληρὸ μὲ τὰ μαρτύριά τους,<br>
			τοὺς πόνους καὶ τὰ βάσανα ἐπόνεσε ἡ καρδιά τους.</p>

			<p>Εἴχανε πίστι στὸν Χριστό, στὸ Ἅγιο ὄνομά του,<br>
			δὲν τὸν ἀρνήθηκαν ποτέ, ἕως τέλος θανάτου.</p>

			<p>Στὰ χρόνια τους βασίλευε ἡ εἰδωλολατρία,<br>
			εἶχαν τὸ θάρρος, ἐκύρητταν παντοῦ ὀρθοδοξία.</p>

			<p>Τὰ ψεύτικα τὰ εἴδωλα ποτὲ δὲν προσκυνοῦσαν,<br>
			κι οἱ εἰδωλολάτρες ἄπιστοι πολὺ τοὺς τυραννοῦσαν.</p>

			<p>Τοὺς ξέσχιζαν τὶς σάρκες τους, τοὺς ἔκαναν κομμάτια,<br>
			χέρια καὶ πόδια ἔκοβαν, τοὺς ἔβγαζαν τὰ μάτια.</p>

			<p>Φρικτὰ βασανιστήρια μὲ τὴν ὑπομονή τους,<br>
			ὑπέμεναν γιὰ τὸν Χριστό, ποὺ ἤτανε μαζί τους.</p>

			<p>Σὲ κάθε τους μαρτύριο, τοὺς ἔδινε βοήθεια,<br>
			τοὺς ἔκανε καὶ θαύματα, τοὺς ἔλεγε ἀλήθεια.</p>

			<p>Ἡ πίστι ἡ ἀληθινὴ εἶν᾿ ἡ ὀρθοδοξία,<br>
			καὶ ἄλλες πίστες ψεύτικες καμιὰ δὲν ἔχει ἀξία.</p>

			<p>Γι᾿ αὐτὸ ἐθυσιάζανε μάρτυρες τὰ κορμιά τους<br>
			καὶ στὸ βιβλίον τοῦ Χριστοῦ εἶν᾿ τὰ ὀνόματά τους.</p>

			<p>Βάσανα δὲν δειλιάζανε σὲ ὅλη τὴ ζωή τους,<br>
			μὲ τὴν βοήθεια τοῦ Χριστοῦ ἔσωσαν τὴν ψυχή τους.</p>

			<p>Γι᾿ αὐτὸ ἡ Ἐκκλησία μας ὅλους τοὺς στεφανώνει,<br>
			σὲ μία μεγάλη ἑορτὴ τοὺς πάντες τοὺς ἑνώνει.</p>

			<p>Κατηγορίες πάμπολλες ἔδωσε στοὺς Ἁγίους,<br>
			ποὺ γράφεται ξεχωριστὰ στοὺς ἰδικούς τους βίους.</p>

			<p>Ξεχωριστὴ πρώτη σειρὰ ἔδωσε στοὺς προφῆτες,<br>
			ὁ Πρόδρομος κι ὁ Μωϋσῆς κι ἄλλοι Ἰσραηλίτες.</p>

			<p>Ἔπειτα οἱ προπάτορες ποὺ λέγονται ἐκεῖνοι,<br>
			πρόγονοι ἦσαν τοῦ Χριστοῦ πρωτύτερα εἶχαν γίνει.</p>

			<p>Κατόπιν οἱ Ἀπόστολοι δώδεκα καὶ ἑβδομήντα,<br>
			ἐκάνανε κηρύγματα μὲ τοῦ Θεοῦ βοήθεια.</p>

			<p>Τέσσερεις Εὐαγγελιστὲς τὰ λόγια τοῦ Κυρίου<br>
			θεοπνευστίᾳ ἔγραψαν ἐντὸς Εὐαγγελίου.</p>

			<p>Ἔπειτα Ἰσαπόστολοι, παράδειγμα ἐκεῖνος,<br>
			ἄνδρες, γυναῖκες, γέροντες κι ὁ Μέγας Κωνσταντῖνος.</p>

			<p>Καὶ ἔρχονται οἱ Μάρτυρες, παράδειγμα Ἁγίου,<br>
			εἶναι ὁ λιθοβολισμὸς Στεφάνου τοῦ Ἁγίου.</p>

			<p>Εἶναι κι οἱ Ἱερομάρτυρες, μικροὶ μὰ καὶ μεγάλοι,<br>
			Βλάσιος, Ἐλευθέριος, Χαράλαμπος καὶ ἄλλοι.</p>

			<p>Εἶν᾿ κι οἱ Ὁσιομάρτυρες, μαρτύρησαν κι ἐκεῖνοι<br>
			ἄνδρες, γυναῖκες, στὶς Μονὲς ποὺ μοναχοὶ εἶχαν γίνει.</p>

			<p>Καὶ οἱ Μεγαλομάρτυρες, παράδειγμα Ἁγίου,<br>
			ἄνδρες, γυναῖκες πάμπολλες κι Ἁγίου Γεωργίου.</p>

			<p>Μὰ κι οἱ παρθενομάρτυρες τὴν ἐποχὴ ἐκείνη,<br>
			Βαρβάρα, Μαρίνα καὶ λοιπὲς κι Ἁγία Αἰκατερίνη.</p>

			<p>Ὁσιοπαρθενομάρτυρες αὐτὲς ὀνομαζόνταν,<br>
			ὡς ἡ Ἁγία Παρασκευή, κρίνον Χριστοῦ ἀπ᾿ τὰ πρῶτα</p>

			<p>Εἶν᾿ καὶ οἱ Νεομάρτυρες ποὺ λέγονται ἐκεῖνοι,<br>
			ποὺ Τοῦρκοι τοὺς σφαγίασαν γιὰ τὴν Χριστιανοσύνη.</p>

			<p>Ἔχει καὶ Ὁμολογητὲς Χριστοῦ ἡ Ἐκκλησία,<br>
			μὲ θάρρος ὁμολόγησαν Χριστοῦ πίστιν Ἁγία.</p>

			<p>Σκληρὰ βασανιστήρια εἶχε ἡ ὁμολογία, <br>
			γιὰ τὴν ἀγάπη τοῦ Χριστοῦ τὰ ἔκαναν θυσία.</p>

			<p>Τώρα εἶναι οἱ Ὅσιοι παράδειγμα Ἀντωνίου, <br>
			κοιμήθηκαν εἰρηνικὰ εἰς χεῖρας τοῦ Κυρίου.</p>

			<p>Καὶ Ἱεράρχες ἔχομεν στὸν χῶρο τῶν Ἁγίων,<br>
			ὡς τῶν τριῶν Ἱεραρχῶν καὶ ἄλλων παρομοίων.</p>

			<p>Καὶ τώρα τέλος ἔχομεν τοὺς Ἅγιους Πατέρες,<br>
			ποὺ ἔζησαν παλαιότερα καὶ στὶς δικές μας μέρες.</p>

			<p>Μᾶς ἄφησαν κληρονομιὰ σοφὰ συγγράμματά τους<br>
			καὶ διακρίθηκαν πολὺ στὴν ἁγιότητά τους.</p>

			<p>Ὅλους ποὺ ἀναφέραμε νὰ ῾χωμε τὴν εὐχή τους,<br>
			νὰ μνημονεύουνε κι ἐμᾶς πάντα στὴν προσευχή τους.</p>

			<p>Μὲ τὴν μητέρα Παναγιὰ καὶ τὸν Θεὸν πατέρα,<br>
			νὰ ἀξιωθοῦμε μὲ ἔλεος στὶς κρίσεως ἡμέρα.</p>

			<h2>Παραινέσεις καὶ συμβουλὲς εἰς Ἁγίους Πάντες</h2>

			<p>Ὁ Ἅγιος Ἰουστίνος Πόποβιτς γράφει σ᾿ ἕνα βιβλίο<br>
			πὼς πρέπει νὰ ἐμβαθύνουμε στοὺς βίους τῶν Ἁγίων.</p>

			<p>Νὰ ἔχουμε ὡς παράδειγμα ζωὴ κάθε Ἁγίου,<br>
			γιατὶ ἔζησε ζωὴ Χριστοῦ καὶ τοῦ Εὐαγγελίου.</p>

			<p>Ἂν ἡ ψυχὴ τοῦ Χριστιανοῦ πεινάσῃ καὶ διψάσῃ,<br>
			στοὺς βίους τῶν Ἁγίων μας ἀπ᾿ ὅλα θὰ χορτάσῃ.</p>

			<p>Ὅσοι ἔχουν ἕνα πειρασμὸν στὸν ἰδικόν τους βίον,<br>
			θὰ βροῦν βοήθεια καὶ χαρὰ στοὺς βίους τῶν Ἁγίων.</p>

			<p>Κάθε ἀόρατο ἐχθρὸ ποὺ θὰ σὲ πολεμήσῃ,<br>
			ἡ πανοπλία τοῦ Θεοῦ εὐθὺς θὰ τὸν νικήσῃ.</p>

			<p>Ἐὰν ὑπάρχουν ὁρατοὶ μέσα στὴν Ἐκκλησία,<br>
			οἱ βίοι τῶν Ἁγίων μας δίνουν ὁμολογία.</p>

			<p>Οἱ βίοι τῶν Ἁγίων μας δείχνουν ὡραίους τρόπους,<br>
			καὶ ὁδηγοῦν στὸν οὐρανὸ τοὺς χριστιανοὺς ἀνθρώπους.</p>

			<p>Σὲ ἐνέργεια σατανικὴ καὶ κάθε ἁμαρτία,<br>
			στοὺς βίους τῶν Ἁγίων μας βρίσκουμε σωτηρία.</p>

			<p>Δίκαιος ὁ ἁμαρτωλὸς γίνεται ἂν διαβάσῃ<br>
			τοὺς βίους τῶν Ἁγίων μας ἀκόμα καὶ ν᾿ ἁγιάσῃ.</p>

			<p>Ὅποιος ἐμετανόησε θέλει νὰ κόψῃ πάθη,<br>
			στοὺς βίους τῶν Ἁγίων μας τὸν τρόπο θὰ τὸν μάθῃ.</p>

			<p>Ἔχουμε παραδείγματα στοὺς βίους τῶν Ἁγίων,<br>
			ἄνδρες, γυναῖκες, γέροντες, μὰ καὶ μικρῶν παιδίων.</p>

			<p>Τὸν Ἅγιο Κήρυκο ἀσεβεῖς ἐφόνευσαν σὲ σκάλα,<br>
			ποὺ ὁμολόγησε Χριστὸν στῆς μάνας του τὸ γάλα.</p>

			<p>Τὸ θήλαζε τριῶν ἐτῶν μητέρα Ἰουλίττα,<br>
			καὶ ἐμαρτύρησαν κι δύο τὴν πίστιν δὲν ἀφῆκαν.</p>

			<p>Ὁ ἄγριος γίνεται Ἅγιος ὅ,ποια δουλειὰ κι ἂν κάνῃ,<br>
			καὶ ζεῖ μαζὶ μὲ τὸν Χριστὸν ὡς ὅτου ἀποθάνῃ.</p>

			<p>Καὶ ὁ Χριστὸς τὸν εὐλογεῖ γιὰ τὴν μετάνοιά του,<br>
			τῆς νίκης παίρνει στέφανο αἰώνια κοντά του.</p>

			<p>Ὁ ἄνθρωπος ἐπὶ τῆς γῆς ζεῖ ὁρισμένα χρόνια,<br>
			καὶ ὅταν ζεῖ κατὰ Χριστὸν θὰ ῾ναι μαζί του αἰώνια.</p>

			<p>Ἅγιοι Πάντες δείξατε στὴν γῆ τὴν ἀρετή σας,<br>
			καὶ τώρα ἔχετε χαρὰ ποῦ ῾ν᾿ ὁ Χριστὸς μαζί σας.</p>

			<p>Τελείωσαν τὰ βάσανα καὶ τὰ μαρτύριὰ σας,<br>
			καὶ μνημονεύει ἡ ἐκκλησιὰ τ᾿ ἅγια ὀνόματὰ σας.</p>

			<p>Λέων ὁ ἕκτος ὁ σοφὸς σᾶς ἔκτισε ἐκκλησία,<br>
			καὶ τίμησε Θεοφανὼ τὴ σύζυγο Ἁγία.</p>

			<p>Ὅλοι οἱ Πάντες Ἅγιοι εἶχαν τὴν ἀρετή τους,<br>
			πίστιν, ἀγάπη στὸν Χριστὸν καὶ τὴν ὑπομονή τους.</p>

			<p>Εἰδωλολάτρες βλέπανε πίστι καὶ καρτερία,<br>
			καὶ θαύματα ποὺ ἐγίνοντο εἰς τὴν ὀρθοδοξία.</p>

			<p>Πάλι ἐμετανόησαν τὰ εἴδωλα ἀρνηθῆκαν,<br>
			βαπτίστηκαν εἰς τὸν Χριστὸν καὶ Χριστιανοὶ γενῆκαν.</p>

			<p>Ἔγιναν θαύματα πολλά, τοὺς ρίχναν στὰ λιοντάρια,<br>
			κι ἐκεῖνα ἀπὸ σεβασμὸν τοὺς γλύφαν τὰ ποδάρια.</p>

			<p>Ἐφρύαξαν οἱ τύραννοι τὴν ἐποχὴ ἐκείνη,<br>
			ἤτανε ἄσπονδοι ἐχθροὶ μὲ τὴν χριστιανοσύνη.</p>

			<p>Πρῶτα τους ἐκαλόπιαναν, τοὺς ἔταζαν παλάτια,<br>
			κι ὅταν δὲν τοὺς ἔπειθαν οἱ Ἅγιοι τοὺς ἔβγαζαν τὰ μάτια.</p>

			<p>Τοὺς ἔριχναν στὴ φυλακή, βάσανα καὶ νηστεία,<br>
			ἐκεῖνοι ἐπροσεύχοντο καὶ ῾κάναν ἀγρυπνία.</p>

			<p>Καὶ ὁ Χριστὸς ἀπὸ ψηλὰ ἀκούει τὴν προσευχή τους,<br>
			καὶ ἦταν πάντοτε παρὼν καὶ βοηθὸς μαζί τους.</p>

			<p>Πάντα τοὺς ἐλευθέρωνε ἀπὸ τὴν τιμωρία,<br>
			καὶ τὶς πληγὲς θεράπευε καὶ βρίσκαν ἰατρεία.</p>

			<p>Τοὺς ἔριχναν στὴ θάλασσα γιὰ νὰ τοὺς φᾶν᾿ τὰ ψάρια,<br>
			Μὰ περπατοῦσαν σὰν ξηρὰ γενναῖα παλληκάρια.</p>

			<p>Καὶ μὲ λαμπάδες καίγανε σώματα τῶν Ἁγίων,<br>
			ποὺ γράφεται ξεχωριστὰ στοῦ καθενὸς τὸν βίον.</p>

			<p>Εἰς μάταιον κοπιάζανε στοῦ σατανᾶ τὴν πλάνη,<br>
			δίχως νὰ ξέρουν ἔπλεκαν αἰώνιο στεφάνι.</p>

			<p>Γιατὶ ὁ Ἰησοῦς Χριστὸς τοὺς κάλεσε κοντά του,<br>
			αἰώνια νὰ ζήσουνε μαζὶ στὴν συντροφιά του.</p>

			<p>Χαίρονται καὶ ἀγάλλονται στοῦ οὐρανοῦ τὰ κάλλη,<br>
			καὶ ἔγιναν οἰκήτορες τοῦ παραδείσου πάλι.</p>

			<p>Τὰ ἅγια τὰ λείψανα στὴ γῆ μοσχοβολοῦνε,<br>
			τὰ προσκυνοῦν οἱ ἄρρωστοι τὴν ἴασι νὰ βροῦνε.</p>

			<p>Τραύματα, ἀρρώστιες καὶ πληγές, μὰ καὶ δαιμονισμένοι,<br>
			τὰ προσκυνοῦν τὰ σέβονται, φεύγουν θεραπευμένοι.</p>

			<p>Ἅγιοι Πάντες ποὺ ἔχετε ἀπ᾿ τὸν Θεὸ πρεσβεία,<br>
			εἰς τοὺς ἀρρώστους ἀσθενεῖς δίνετε τὴν ὑγεία.</p>

			<p>Ἀκόμα περισσότερο θερμὴ ἡ προσευχή σας,<br>
			νὰ πάρουμε παράδειγμα καὶ μεῖς ἀπ᾿ τὴν ζωή σας.</p>

			<p>Ἔχετε ἀγάπη στὸν Θεόν, μὰ καὶ εἰς τὸν πλησίον<br>
			τὸ φανερώσατε στὴ γῆ μὲ τὸν δικό σας βίον.</p>

			<p>Καὶ γιὰ ἐμὲ τὸν ταπεινὸν ποὺ ἀντέγραψα τὸ ποίημα,<br>
			Νὰ συγχωρέσῃ ὅλους μας καὶ τὸ δικό μου κρῖμα.</p>

			</td>
		</tr>
	</table>
</div>

<hr>

</body>

</html>