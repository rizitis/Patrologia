<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγιοι Τεσσαράκοντα Μάρτυρες εν Σεβαστεία</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιοι Τεσσαράκοντα Μάρτυρες ἐν Σεβαστείᾳ</h1>

<p style="text-align: center">9 Μαρτίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Ἅγιοι τεσσαράκοντα, μάρτυρες τοῦ Κυρίου<br>
			ἡ γλώσσα σᾶς ἐξύμνησε, Μεγάλου Βασιλείου.</p>

			<p>Καὶ τώρα ἂς ἀρχίσουμε ἀπ᾿ τὸ δικό σας βίο,<br>
			μὲ λίγα ἄνθη δροσερὰ εἰς μνήμη τῶν Ἁγίων.</p>

			<p>Τρίτος αἰὼν μετὰ Χριστὸν τότε στὴ Σεβαστεία,<br>
			κυριαρχοῦσε πάντοτε ἡ εἰδωλολατρεία.</p>

			<p>Λικίνιον τὸν ἔλεγαν τὸν τότε βασιλέα,<br>
			καὶ ὅσοι ἦσαν στὰ εἴδωλα ἐζούσανε ὡραῖα.</p>

			<p>Ὁ βασιλιὰς Λικίνιος τὴν ἐποχὴ ἐκείνη<br>
			ἦταν θηρίο ἀνήμερο γιὰ τὴ χριστιανοσύνη.</p>

			<p>Ἔβγαλε μία διαταγὴ ὅλοι νὰ γονατίσουνσ<br>
			τὰ ψεύτικα τὰ εἴδωλα νὰ πᾶν᾿ νὰ προσκυνήσουν.</p>

			<p>Οἱ Ἅγιοι τεσσαράκοντα προτοῦ νὰ μαρτυρήσουν,<br>
			ἐκλήθησαν εἰς τὸ στρατὸν νὰ τὸν ὑπηρετήσουν.</p>

			<p>Ὡραία πόλις ἤτανε ἐκεῖ ἡ Σεβαστεία,<br>
			μὲ λίμνη καὶ ὀμορφιὲς πολλὲς εἰς τὴν Καππαδοκία.</p>

			<p>Σὲ ἕνα τάγμα ἤσανε σαράντα παλληκάρια,<br>
			ὀρθοδοξίας πρόμαχοι καὶ τοῦ Χριστοῦ βλαστάρια.</p>

			<p>Μονιασμένοι, ἥσυχοι καὶ ταπεινοὶ τὸν τρόπο,<br>
			φεγγοβολοῦσαν πάντοτε στὰ μάτια τῶν ἀνθρώπων.</p>

			<p>Εἴχανε πίστι στὸ Θεὸ καὶ ἔγινε ἕνα θαῦμα,<br>
			ἐχθροὶ περιεκύκλωσαν τὸ ἰδικό τους τάγμα.</p>

			<p>Τοὺς φράξαν ὅλες τὶς πηγές, ἂν δὲν παραδοθοῦνε,<br>
			δὲν τοὺς ἀφῆναν οἱ ἐχθροὶ ποτὲ νερὸ νὰ πιοῦνε.</p>

			<p>Μὰ οἱ Ἅγιοι τεσσαράκοντα καθόλου δὲν τρομάζουν,<br>
			προσεύχονται μὲ δάκρυα, τὸν οὐρανὸ κοιτάζουν.</p>

			<p>Οἱ ἄπιστοι τοὺς βλέπουνε καὶ τοὺς κοροϊδεύουν,<br>
			σὰν εἶδαν θαῦμα τοῦ Θεοῦ, τότε τοὺς ἐπαινεύουν.</p>

			<p>Καὶ ἐνῶ ἐπροσευχότανε οἱ Ἅγιοι Σαράντα,<br>
			ἀστραποβρόντια καὶ βροχὲς γεμίσαμε τὰ πάντα.</p>

			<p>Ἤπιαν νερὸ καὶ χόρτασαν ποὺ ἦταν διψασμένοι,<br>
			καὶ τὸν Θεὸ δοξάζανε τώρα εὐτυχισμένοι.</p>

			<p>Στὸ ἐχθρικὸ στρατόπεδο ἡ ἴδια καταιγίδα,<br>
			πολλοὶ ἐσκοτωθήκανε ἀπ᾿ τοῦ ἐχθροῦ παγίδα.</p>

			<p>Φύγαν κατόπιν οἱ ἐχθροὶ μετὰ τὴν τιμωρία,<br>
			καὶ οἱ Ἅγιοι Τεσσαράκοντα βρῆκαν ἐλευθερία.</p>

			<p>Ὁ βασιλιὰς Λικίνιος θηρίο εἶχε γίνει,<br>
			θέλησε νὰ ἐξαφανιστεῖ ὅλη ἡ χριστιανοσύνη.</p>

			<p>Τοῦ εἶπαν μέσα στὸ στρατὸ ὑπάρχουν στρατιῶτες<br>
			πῶς προσκυνοῦνε τὸν Χριστόν, δὲν γίνονται προδότες.</p>

			<p>Ἔπαρχο στέλνει στὸ στρατὸ νὰ κάνῃ ἀνακρίσεις,<br>
			ποιοὶ προσκυνοῦν τὰ εἴδωλα καὶ τὸν Χριστὸν ἐπίσης.</p>

			<p>Τοὺς λέγει τὴ διαταγὴ διὰ νὰ δειλιάσουν,<br>
			στὰ ἄψυχα τὰ εἴδωλα νὰ πᾶν᾿ νὰ θυσιάσουν.</p>

			<p>Οἱ στρατιῶτες ἄκουσαν, στὰ εἴδωλα πηγαίνουν,<br>
			μὰ οἱ Σαράντα ἀκίνητοι, εἰς τὸν Χριστόν τους μένουν.</p>

			<p>Δὲν τοὺς φοβίζουν ἀπειλές, δὲν κάνουνε θυσία,<br>
			δὲν τὸν ἀρνοῦνται τὸν Χριστὸν καὶ τὴν ὀρθοδοξία.</p>

			<p>Τρέμει ὁ Ἀγρικόλαος καὶ μὲ ὀργὴ φωνάζει·<br>
			γιατὶ δὲν θυσιάζετε στὰ εἴδωλα, κραυγάζει.</p>

			<p>Τότε ἀκούει μία φωνὴ ἀπὸ τὸν κάθε ἕνα·<br>
			ὅτι εἴμαστε ὅλοι χριστιανοί· δὲν ἔπεισε κανέναν.</p>

			<p>Τοὺς καλοπιάνει ἔπειτα, τοὺς ἔταζε βραβεῖα,<br>
			μὰ οἱ Σαράντα Ἅγιοι δὲν δίνουν σημασία.</p>

			<p>Καὶ ἔπειτα τοὺς ἀπειλεῖ καὶ ὅλο τοὺς φοβερίζει,<br>
			μὰ ὅλοι εἶναι ἀτάραχοι, κανέναν δὲ φοβίζει.</p>

			<p>Τοῦ ἀπαντοῦν οἱ Ἅγιοι· εἴδωλα δὲν τιμοῦμε,<br>
			τὸν Κύριον Ἰησοῦν Χριστὸ πάντα θὰ προσκυνοῦμε.</p>

			<p>Σὰν ἄκουσε ὁ ἔπαρχος πὼς πᾶν᾿ οἱ ἀπειλές του,<br>
			βράζει ἀπὸ ἐγωισμό, βγάζει διαταγές του.</p>

			<p>Τοὺς γύμνωσαν, μαστίγια εἰς τὰ κορμιὰ μαρτύρων,<br>
			ὥσπου τὸ αἷμα ἔτρεχε ἀλύπητα τριγύρω.</p>

			<p>Καθημερινῶς τοὺς ἔδερναν, χωρὶς νὰ λυπηθοῦνε,<br>
			μετὰ ἁλυσσοδέθηκαν στὴ φυλακὴ νὰ μποῦνε.</p>

			<p>Ἐκεῖνοι μέσ᾿ στὴ φυλακὴ βρήκανε μία λύση,<br>
			καὶ στὸ Θεὸ προσεύχονται γιὰ νὰ τοὺς βοηθήσῃ.</p>

			<p>Δύο ἀπὸ τοὺς μάρτυρες τονώνουν τοὺς Ἁγίους,<br>
			μὴ φοβηθοῦν τὰ βάσανα ποτὲ ἀπ᾿ τοὺς ἀγρίους.</p>

			<p>Μαζὶ εἰς τὰ μαρτύρια καὶ πάντα ἑνωμένοι,<br>
			θὰ ἀνεβοῦμε στὸν οὐρανὸ δαφνοστεφανωμένοι.</p>

			<p>Ὅταν ἐτελείωσε Κυρίων των ὁμιλία<br>
			ἐφάνηκε στὸ δεσμωτήριο μιὰ λάμψις οὐρανία.</p>

			<p>Ἦλθε ὁ Ἰησοῦς Χριστὸς γιὰ νὰ τοὺς ἐνθαρρύνῃ,<br>
			καὶ μὲ γλυκύτατη φωνὴ δύναμι τοὺς ἐδίνει.</p>

			<p>«Ὁ πιστεύων εἰς ἐμὲ κἂν ἀποθάνει ζήσεται»,<br>
			«Ὁ ὑπομείνας εἰς τέλος οὗτος καὶ σωθήσεται».</p>

			<p>Τοὺς ἐπαίνεσε, εὐλόγησε ποὺ ἦταν ἀνάμεσά τους,<br>
			καὶ ἔπειτα ἔγινε ἄφαντος, ἔφυγε ἀπὸ μπροστά τους.</p>

			<p>Ἐχάρησαν οἱ Ἅγιοι, ἄρχισαν ψαλμωδίες,<br>
			καὶ στὸν Θεὸν ἀνέπεμπαν πολλὲς εὐχαριστίες.</p>

			<p>Ἑπτὰ ἡμέρες μείνανε στὴ φυλακὴ κλεισμένοι<br>
			πείνα καὶ δίψα ἄντεξαν καὶ εἶν᾿ εὐχαριστημένοι.</p>

			<p>Τοὺς βγάζουν ἀπ᾿ τὴ φυλακὴ ὄχι γιὰ νὰ χαροῦνε,<br>
			γιὰ τελικὴν ἀνάκρισι, νὰ καταδικαστοῦνε.</p>

			<p>Μέσα στὸ δικαστήριο ὅλοι ἁλυσοδεμένοι,<br>
			προσεύχονται εἰς τὸν Θεὸν καὶ εἶν᾿ εὐχαριστημένοι.</p>

			<p>Πάλι τοὺς λέγει ὁ δικαστὴς νὰ κάνουνε θυσία,<br>
			νὰ προσκυνοῦνε πάντοτε τὴν εἰδωλολατρεία.</p>

			<p>Τοῦ μίλησε ὁ Κάνδιδος, ἕνας ἀπ᾿ τοὺς σαράντα,<br>
			τὸν βασιλέα μας Χριστὸ θὰ ἀγαποῦμε πάντα.</p>

			<p>Δὲν θέλουμε τὶς δόξες σας, οὔτε τὰ χρήματὰ σας,<br>
			πολὺ χαρὰ μᾶς δίνετε μὲ τὰ μαρτύριὰ σας.</p>

			<p>Καὶ μὲ ἕνα στόμα φώναξαν οἱ Ἅγιοι Σαράντα·<br>
			εἴμαστε ὅλοι χριστιανοὶ καὶ τώρα καὶ γιὰ πάντα.</p>

			<p>Μὲ τὴν ὁμολογία αὐτὴ βγῆκεν ἡ καταδίκη,<br>
			σκληρὰ βασανιστήρια σ᾿ ὅλους αὐτοὺς ἀνήκει.</p>

			<p>Τοὺς ἔδειξε ὁ σατανᾶς ἕνα δικό του τρόπο,<br>
			ποὺ εἶναι ἄσπονδος ἐχθρὸς τῶν χριστιανῶν ἀνθρώπων.</p>

			<p>Τοὺς ἔβγαλαν τὰ ροῦχα τους, τοὺς ἔριξαν στὴ λίμνη,<br>
			ποὺ παγωμένη ἤτανε τὴν ἐποχὴ ἐκείνη.</p>

			<p>Βογγοῦσε, σφύριζε ὁ βοριὰς στὴ λίμνη Σεβαστείας,<br>
			γιὰ τοὺς Ἁγίους ἤτανε μεγάλη τιμωρία.</p>

			<p>Μὰ οἱ γενναῖοι μάρτυρες ποτέ τους δὲν δειλιάζουν,<br>
			ποὺ τὰ φρικτὰ τὰ βάσανα γι᾿ αὐτοὺς τὰ ἑτοιμάζουν.</p>

			<p>Σὰν ἔβγαλαν τὰ ροῦχα τους, σκέφτηκαν τὸν Χριστό μας,<br>
			ποὺ ἐγυμνώθη στὸ σταυρὸ ὑπὲρ διὰ τὸν ἑαυτό μας.</p>

			<p>Ἂς γυμνωθῶμεν καὶ ἐμεῖς νὰ τὸν ἐμιμηθοῦμε,<br>
			μὰ καὶ τὶς ἁμαρτίες μας καὶ αὐτὲς νὰ τὶς πετοῦμε.</p>

			<p>Γυμνοὶ ἦσαν οἱ μάρτυρες στὴν παγωμένη λίμνη,<br>
			γιὰ τὴν ἀγάπη τοῦ Χριστοῦ ὑπέφεραν ἐκεῖνοι.</p>

			<p>Κτυπούσανε τὰ δόντια τους, τὰ σώματα σπαράζουν,<br>
			ἐπάγωσε τὸ αἷμα τοὺς ἀλλὰ δὲν δειλιάζουν.</p>

			<p>Μὲ ὑπομονὴ οἱ μάρτυρες ὅλη τὴ νύχτα ἐκείνη<br>
			προσεύχοναται εἰς τὸν Θεὸν γιὰ νὰ τοὺς ἐνθαρρύνῃ.</p>

			<p>Παλεύουν μὲ τὸ θάνατο μέσ᾿ στὸ δριμὺ χειμώνα,<br>
			γλυκὸς εἶν᾿ ὁ παράδεισος στὸν μέλλοντα αἰώνα.</p>

			<p>Τοὺς φύλαγαν καὶ φύλακες ποὺ ἦσαν πολὺ ντυμένοι<br>
			κι ἀπίστευτο τοὺς φάνηκε ποὺ εἶδαν τὶ συμβαίνει.</p>

			<p>Τοὺς εἶχαν ἕνα δόλωμα τὴν πίστι ν᾿ ἀρνηθοῦνε,<br>
			καὶ μέσα σὲ ζεστὸ λουτρὸ τὰ εἴδωλα νὰ τιμοῦνε.</p>

			<p>Τοὺς δυναμώνει ἡ προσευχή, πιστοὶ μέχρι θανάτου<br>
			θελήσανε μὲ τὸν Χριστὸ νὰ βρίσκονται κοντά του.</p>

			<p>Ἀπ᾿ τοὺς Σαράντα μάρτυρες ἕνας λιποψυχάει,<br>
			καὶ ἔφυγε ἀπὸ τὸ στάδιο εἰς τὸ λουτρὸ νὰ πάῃ.</p>

			<p>Ἀλλὰ ἀντὶ νὰ ζεσταθῇ νὰ σώσῃ τὴ ζωή του<br>
			ἀπὸ τὸ κρύο στὰ ζεστὰ νεκρώθη τὸ κορμί του.</p>

			<p>Ἔμειναν τριανταεννιὰ μὰ γίνανε σαράντα,<br>
			γιατὶ φωτίζει ὁ Θεὸς ποὺ κυβερνᾶ τὰ πάντα.</p>

			<p>Εἰδωλολάτρης ἤτανε ἕνας φρουρὸς στὴ λίμνη,<br>
			καὶ εἶδε μὲ τὰ μάτια του θαῦμα τὴν ὥρα ἐκείνη.</p>

			<p>Ἦρθαν σαράντα ἄγγελοι ψηλὰ ἀπ᾿ τὰ οὐράνια,<br>
			στεφάνωσαν τοὺς μάρτυρες μὲ ὁλόχρυσα στεφάνια.</p>

			<p>Ὅμως ὁ ἕνας ἄγγελος κρατοῦσε ἕνα στεφάνι,<br>
			καὶ δὲν ὑπῆρχε μάρτυρας, σκεφτόταν τὶ νὰ κάνῃ.</p>

			<p>Τὸν βλέπει ὁ Ἀγλάϊος ποὺ ἦταν εἰδωλολάτρης<br>
			καὶ ὡμολόγησε Χριστὸν ποὺ ἦταν πρὶν ἀντάρτης.</p>

			<p>Φωνάζει· εἶμαι χριστιανός, γυμνὸς στὴ λίμνη μπαίνει,<br>
			καὶ ἀμέσως ἀπ᾿ τὸν ἄγγελο τὸ στέφανο τὸ παίρνει.</p>

			<p>Καὶ ἔτσι ἐσυμπληρώθηκε ὁ ἀριθμὸς σὰν πρῶτα<br>
			καὶ βρῆκαν ὅλοι ἀνοικτὴ τοῦ οὐρανοῦ τὴν πόρτα.</p>

			<p>Μαρτυρικὸς ὁ θάνατος ἦταν τὴ νύκτα ἐκείνη<br>
			μελάνιασαν οἱ σάρκες τους μέσα στὴ σκοτοδίνη.</p>

			<p>Ἐπάγωσαν στὸ σῶμα τους, στὰ πόδια καὶ στὰ χέρια,<br>
			μὰ ὅλοι ἦσαν στὴν ψυχὴ λευκοὶ σὰν περιστέρια.</p>

			<p>Ἐντρόπιασαν τὸν τύραννο, πολὺ τὸν συνταράζει,<br>
			γιατὶ ἡ πίστι στὸ Χριστὸ τοὺς νέους δὲν τρομάζει.</p>

			<p>Οἱ χριστιανοὶ τοὺς βλέπουνε, τοὺς κρυφοκαμαρώνουν,<br>
			τὴν φλόγα τους τὴν ἱερὴ καὶ οἱ καρδιὲς φουντώνουν.</p>

			<p>Εἶναι γενναῖοι νικητὲς σαράντα παλληκάρια,<br>
			οἱ στρατιῶτες τοῦ Χριστοῦ, τῆς πίστεως βλαστάρια.</p>

			<p>Μὰ ὁ σκληρὸς ὁ ἔπαρχος, προτοῦ νὰ ξεψυχήσουν,<br>
			ἀνάψανε γύρω φωτιὲς ὅλους γιὰ νὰ τοὺς ψήσουν.</p>

			<p>Ἕνας ἀπὸ τοὺς μάρτυρες κρατοῦσε στὴν ὑγεία<br>
			τὸν Ἀγρικόλα πρόσβαλε γι᾿ αὐτὴν τὴν κακουργία.</p>

			<p>Καὶ σκέφτηκε ὁ ἔπαρχος μήπως τὸν συνεφέρῃ,<br>
			νὰ γίνῃ ἀρνητὴς Χριστοῦ, στὰ εἴδωλα τὸν φέρει.</p>

			<p>Στὰ ἁμάξια ἐφορτώνανε τὰ σώματα μαρτύρων,<br>
			γιὰ νὰ καοῦνε στὶς φωτιὲς ποὺ ἔκαιγαν τριγύρω.</p>

			<p>Στὸν τόπο αὐτὸ ποὺ ἀνάβανε φωτιὲς τὴν ἴδια ἡμέρα,<br>
			ἦταν καὶ τοῦ Μελίτωνα ἡ χριστιανὴ μητέρα.</p>

			<p>Ὅλη τὴ νύκτα βρίσκονταν γύρω ἀπὸ τὴ λίμνη,<br>
			καὶ τὸν υἱὸν συμβούλευε γιὰ τὴ χριστιανοσύνη.</p>

			<p>Φορτώνουνε τοὺς μάρτυρες καὶ ἀφήνουν τὸ παιδί της,<br>
			καὶ σκέπτεται πολὺ σωστά, βγάζει ἀπόφασή της.</p>

			<p>Ἦταν μητέρα χριστιανὴ καὶ ὅλα τὰ καταφέρνει<br>
			τοὺς φύλακες παρακαλεῖ καὶ τὸ παιδί της παίρνει.</p>

			<p>Τὸ ἀγαπάει τὸ παιδί, λυπᾶται τὴ ζωή του<br>
			τὸ ὁδηγεῖ ὅμως στὸ Χριστὸ νὰ σώσῃ τὴν ψυχή του.</p>

			<p>Νὰ μὴ φοβᾶται θάνατο τοῦ εἶπε γιὰ νὰ μάθῃ,<br>
			πὼς πόνεσε καὶ ὁ Χριστὸς εἰς τοῦ Σταυροῦ τὰ πάθη.</p>

			<p>Μὲ λόγια ἐνθαρρυντικὰ ἡ χριστιανὴ μητέρα,<br>
			τόνωσε τὸ Μελίτωνα ἐκείνη τὴν ἡμέρα.</p>

			<p>Καὶ ἐφανέρωσε καὶ αὐτός, εἶχε τὴν ἴδια γνώμη,<br>
			καὶ μὲ τοὺς ἄλλους μάρτυρες καὶ νὰ καῇ ἀκόμη.</p>

			<p>Καὶ τὸν ἀποχαιρέτησε ἡ χριστιανὴ μητέρα,<br>
			εἰς τὸν Δεσπότην μας Χριστὸν νὰ ζοῦνε κάθε μέρα.</p>

			<p>Τὸν ἔβαλε στὸν ὦμο της, τὸν φόρτωσε στὸ ἁμάξι,<br>
			ὁ ἔπαρχος διέταξε αὐτὸν νὰ μὴν τὸν κάψῃ.</p>

			<p>Γι᾿ αὐτὸ τὸν ἐκατέβασαν φρουροὶ ἀπὸ τ᾿ ἁμάξι,<br>
			μὰ ἡ ψυχὴ στοὺς οὐρανοὺς τώρα ἔχει πετάξει.</p>

			<p>Καὶ χάρηκε ἡ μητέρα του, ὡς νικητὴς ὁ γιὸς της<br>
			ἔφυγε γιὰ τοὺς οὐρανοὺς γενναῖος στρατιώτης.</p>

			<p>Τοὺς μάρτυρες τοὺς ἔκαψαν, ἦσαν φωτιὲς τριγύρω,<br>
			ὁ τόπος μοσχοβόλησε, σκόρπισε θεῖο μύρο.</p>

			<p>Τὰ Ἅγια λείψανα σκόρπισαν ἐκεῖ σ᾿ ἕνα ποτάμι<br>
			γιὰ νὰ τὰ πάρῃ τὸ νερὸ σὰν νὰ ἤτανε καλάμι.</p>

			<p>Οἱ Ἅγιοι φανερώθηκαν στὸν τοπικὸ δεσπότη<br>
			τοῦ εἶπαν καὶ τὰ μάζεψε στοῦ ποταμοῦ τὴν ὄχθη.</p>

			<p>Μὲ προσευχὲς τὰ μάζεψε καὶ εὐλάβεια μεγάλη<br>
			μέσα σὲ θῆκες στέρεες ὅλα τὰ εἶχε βάλει.</p>

			<p>Ὁ Ἅγιος Βασίλειος ἔκτισε ἐκκλησία<br>
			Ἁγίων Τεσσαράκοντα στὴν πόλι Σεβαστεία.</p>

			<p>Πολλὰ εἶναι τὰ θαύματα Ἁγίων τῶν Σαράντα<br>
			καὶ ὅσοι τοὺς παρακαλοῦν τοὺς βοηθοῦνε πάντα.</p>

			<p>Μὲ κρύο ἀνυπόφορο στὴν παγωμένη λίμνη,<br>
			εἶναι παράδειγμα τρανὸ γιὰ τὴ χριστιανοσύνη.</p>

			<p>Καὶ ὁ Χριστὸς στοὺς οὐρανοὺς παράδεισο ἔχει δώσει<br>
			καὶ ἀπὸ τούτη τὴ ζωὴ τοὺς εἶχε στεφανώσει.</p>

			<p>Ἅγιοι Τεσσαράκοντα ζητοῦμε τὴν εὐχή σας<br>
			καὶ μὴ μᾶς λησμονήσετε ἀπὸ τὴν προσευχή σας.</p>

			<p>Ἐμαρτυρήσατε σκληρὰ καὶ κάνατε θυσία<br>
			καὶ στὸν Τριαδικὸν Θεὸν ἔχετε παρρησία.</p>

			</td>
		</tr>
	</table>
</div>

<hr>

</body>

</html>