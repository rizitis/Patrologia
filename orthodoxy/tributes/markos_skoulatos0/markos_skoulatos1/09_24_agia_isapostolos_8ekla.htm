<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγία Ισαπόστολος Θέκλα</title>
<link rel="stylesheet" type="text/css" href="../styles.css">
</head>

<body lang="el">

<h1>Ἁγία Ἰσαπόστολος Θέκλα</h1>

<p style="text-align: center">24 Σεπτεμβρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Ὀνόμασε Ἰσαπόστολον Χριστοῦ ἡ Ἐκκλησία,<br>
			μεταξὺ ὀλίγων γυναικῶν τὴν Θέκλαν τὴν Ἁγία</p>

			<p>Πατρίς της τὸ Ἰκόνιον εἰς τὴν Μικρὰν Ἀσία,<br>
			μὰ πίστευε ἡ μητέρα της στὴν εἰδωλολατρία.</p>

			<p>Ἦταν δέκα ὀκτὼ χρονῶν καὶ ἀρραβωνιασμένη,<br>
			μὲ εἰδωλολάτρη Θάμυριν ὁ γάμος τους νὰ γένῃ.</p>

			<p>Συνέβη ὅμως γεγονὸς κι ἄλλαξε τὴ ζωή της,<br>
			ὁ Παῦλος, ὁ Ἀπόστολος εἶν᾿ στὴν περιοχή της.</p>

			<p>Ὀνησιφόρος Χριστιανὸς στὸ σπίτι του τὸν παίρνει<br>
			κι ὁ Ἅγιος Ἀπόστολος Χριστοῦ τὰ λόγια σπέρνει.</p>

			<p>Ὁ κόσμος ὅλος ἔτρεχε σὰν διψασμένο ἐλάφι<br>
			καὶ γιὰ τὴν πίστιν τοῦ Χριστοῦ ἐφρόντιζε νὰ μάθῃ.</p>

			<p>Ἡ Θέκλα σὰν τὸ ἔμαθε ἔτρεξε ἕνα βράδυ,<br>
			κρυφὰ ἀπ᾿ τὴ μητέρα της στῆς νύχτας τὸ σκοτάδι.</p>

			<p>Ἐπῆγε καὶ κρυφάκουγε στὸ σπίτι Ὀνησιφόρου<br>
			τὸ θεϊκὸ τὸ κήρυγμα Χριστοῦ τοῦ Ζωηφόρου.</p>

			<p>Ἅγιος Παῦλος ἔλεγε σ᾿ αὐτὴν τὴν ὁμιλία,<br>
			γάμος εὐλογημένος εἶν᾿, μὰ καὶ ἡ παρθενία.</p>

			<p>Ὁ ἄνδρας ποὺ παντρεύεται θὰ ἔχει βοηθό του<br>
			μία γυναίκα ποὺ ὁ Θεὸς ἔβαλε στὸ πλευρό του.</p>

			<p>Συμβούλευε τοὺς ἄγαμους κι ὅσοι εἶναι στὴ χηρεία,<br>
			ἂν θέλουν ἂς παντρεύονται, μὴν ζοῦν στὴν ἁμαρτία.</p>

			<p>Ἀκόμα ἐγκωμίασε πολὺ τὴν ἀγαμία,<br>
			διὰ τὴν πίστι τοῦ Χριστοῦ ποὺ ἔχει ἡ παρθενία.</p>

			<p>Συνάρπασε, κατέπληξε τὴν Θέκλα ἡ ὁμιλία<br>
			καὶ τὴν ψυχή της χόρτασε στὰ λόγια αὐτὰ τὰ θεῖα.</p>

			<p>Κατασκοπεύει ἡ μάνα της, ἤξερε ποὺ βρισκόταν,<br>
			κι ὅταν πῆγε σπίτι της στὴν κόρη της ἐρώτα.</p>

			<p>Ἡ Θέκλα ὁμολόγησε, τῆς εἶπε τὴν αἰτία,<br>
			καὶ ἡ μητέρα ἔβριζε χριστιανικὴ θρησκεία.</p>

			<p>Ἀλλὰ τὴν ἀποστόμωσε εὐθὺς τὴν ὥρα ἐκείνη,<br>
			ὅτι ἀληθινὸς Θεὸς εἶν᾿ ἡ χριστιανοσύνη.</p>

			<p>Ἔξω φρενῶν ἡ μάνα της ἀπ᾿ τὸν καημό της κλαίει<br>
			καὶ πάει στὸν μνηστήρα της, τὸ μυστικὸ τοῦ λέει.</p>

			<p>Σὰν τ᾿ ἄκουσε ὁ Θάμυρις τὴν Θέκλα πλησιάζει,<br>
			νόμιζε μὲ τὰ λόγια του τὸν νοῦ της πὼς ἀλλάζει.</p>

			<p>Αὐτὴ τὸν Ἰησοῦ Χριστὸ εἶχε μὲς στὴν καρδιά της·<br>
			τὸν Θάμυρι ἀρνήθηκε κι ἔδιωξε ἀπὸ κοντά της.</p>

			<p>Ἐθύμωσε ὁ Θάμυρις γιατὶ εἶχε ἀλαζονεία,<br>
			κι ἤθελε τὸν Ἀπόστολο νὰ βάλῃ τιμωρία.</p>

			<p>Τὸν Ἑρμογένη καὶ Δημᾶν τοῦ Παύλου ὀπαδοί του,<br>
			ἀρνήθηκαν τὸν Ἅγιον· τοὺς τράβηξε μαζί του.</p>

			<p>Ἔφυγαν κι ἐγκατέλειψαν πνευματικὸν ἀγώνα,<br>
			τὸν κόσμο αὐτὸ ἐλάτρευαν τὸν τωρινὸν αἰώνα.</p>

			<p>Ὁ Ἑρμογένης κι Δημᾶς καὶ Θάμυρις ἀντάμα,<br>
			Ὀνησιφόρου τοῦ σπιτιοῦ ὁρμοῦνε ἐν τῷ ἄμα.</p>

			<p>Στὸν ἡγεμόνα ὁδηγοῦν Ἀπόστολο τὸν Παῦλο,<br>
			πῶς διαλύει τοὺς δεσμοὺς γάμου τὸ περιβάλλον.</p>

			<p>Ὁ ἡγεμὼν Καστήλιος τὸν Παῦλο ἐξετάζει<br>
			καὶ μέσα εἰς τὴν φυλακὴν δεμένο τόνε βάζει.</p>

			<p>Ἡ Θέκλα σὰν τὸ ἔμαθε στὴν φυλακὴ πηγαίνει,<br>
			διὰ τὴν πίστι τοῦ Χριστοῦ κι ᾿ αὐτὴ μαζὶ πεθαίνει.</p>

			<p>Ἅγιο Παῦλο ἀντάμωσε στὴ φυλακὴ ἡ Ἁγία,<br>
			ὅπου Χριστὸν ἐκήρυττε σὰ νἆταν ἐκκλησία.</p>

			<p>Τὸ ἔμαθε ὁ Θάμαρις, στὴν φυλακὴ πηγαίνει,<br>
			καὶ σὰν τὴν εἶδε ἔγινε ὀχέντρα πυρωμένη.</p>

			<p>Καὶ τρέχει στὸν Ἀνθύπατο, τοῦ εἶπε δίχως ἄλλο,<br>
			πάλι στὸ δικαστήριο νὰ φέρουνε τὸν Παῦλο.</p>

			<p>Τὸν ἐξετάζει ὁ ἡγεμών, μὰ στὴν ἀπολογία<br>
			ἔνιωσε εὐχαρίστηση στὰ λόγια του τὰ θεῖα.</p>

			<p>Μαστίγιο διέταξε γιὰ νὰ ἱκανοποιήσῃ,<br>
			τοὺς ἄρχοντες καὶ τὸν λαὸν τὸ μίσος τους νὰ σβήσῃ.</p>

			<p>Καὶ ἔδωσε διαταγὴ τοῦ Παύλου τοῦ Ἁγίου,<br>
			σὲ λίγες μέρες ἐδίωξε μακρὰν τοῦ Ἰκονίου.</p>

			<p>Ἡ Θέκλα ἱεραπόστολος ἠθέλησε νὰ γίνῃ,<br>
			εἰδωλολάτρη ἄνδρα της δὲν ἤθελε ἐκείνη.</p>

			<p>Ἂν θέλῃ τὸν μνηστήρα της ὁ δικαστὴς ρωτάει,<br>
			μὰ οὔτε τὸν ἐκοίταξε, οὔτε τοῦ ἀπαντάει.</p>

			<p>Ὁ Θάμυρις ἐθύμωσε, οὔρλιαζε σὰν θηρίο,<br>
			κι ἡ μάνα της σὰν δαίμονας, οὐρλιάζανε κι οἱ δύο.</p>

			<p>Νὰ τήνε κάψουν, ἔλεγε ἡ μάνα, τὴν ἁγία·<br>
			κι ὄχι νὰ εἶναι στοῦ Χριστοῦ τὴν πίστι τὴν Ἁγία.</p>

			<p>Καὶ διατάζει ὁ ἄρχοντας, εὐθὺς φωτιὰ ν᾿ ἀνάψουν,<br>
			τὴν Θέκλα ἐκεῖ νὰ ρίξουνε καὶ μέσα νὰ τὴν κάψουν.</p>

			<p>Γυμνὴ τὴν ρίχνουν στὴν φωτιὰ νὰ τὴν ἐξευτελίσουν,<br>
			θελήσανε οἱ ἄπιστοι σὰν ψάρι νὰ τὴν ψήσουν.</p>

			<p>Καθόλου δὲν τὴν ἔμελλε γιὰ τὴν φωτιὰ ἐκείνη,<br>
			κάνει σημεῖον τοῦ Σταυροῦ καὶ πέφτει στὸ καμίνι.</p>

			<p>Τὴν ἐνδυνάμωσε ὁ Χριστὸς μὲς στὸ καμίνι πάλι,<br>
			κατέβηκε στὸ στάδιο εἶχε χαρὰ μεγάλη.</p>

			<p>Τὴν ἐλυπήθη ὁ Χριστός, βροχὴ εἶχε ἀρχίσει,<br>
			καὶ ὅπως ἦταν φυσικὸ καμίνι εἶχε σβήσει.</p>

			<p>Βροντές, βροχὴ καὶ ἀστραπές, σκοτεινίασαν τὸν τόπο,<br>
			χοντρὸ χαλάζι ἔσπασε κεφάλια τῶν ἀνθρώπων.</p>

			<p>Ἡ Θέκλα διασώθηκε, βάνει ἐνδύματά της,<br>
			σὲ ἄλλη πόλι βάδισαν τὰ διαβήματά της.</p>

			<p>Στὴν πόλι αὐτὴ ἐγύρευε Ἀπόστολο τὸν Παῦλο,<br>
			μὲ Ὀνησιφόρο ζούσανε σὲ τάφο πολὺ μεγάλο.</p>

			<p>Ὀνησιφόρος εἴχενε ἕνα μεγάλο ἀγόρι,<br>
			τοῦ δίνει ὁ Παῦλος καὶ πουλεῖ δικό του πανωφόρι.</p>

			<p>Τὸ πούλησε, παίρνει ψωμί· στὸ δρόμο τὴν Ἁγία<br>
			βλέπει καὶ πήγανε μαζὶ στοῦ τάφου κατοικία.</p>

			<p>Εὐχαριστοῦσαν τὸν Θεὸ ἡ Θέκλα μὲ τὸν Παῦλο,<br>
			ποὺ πάλι ξαναντάμωσαν, σὰν εἶδε ὁ εἷς τὸν ἄλλο.</p>

			<p>Ὁ Ὀνησιφόρος στράφηκε εἰς τὴν δική του οἰκία,<br>
			Παῦλος καὶ Θέκλα πήγανε γιὰ τὴν Ἀντιοχεία.</p>

			<p>Εἰδωλολάτρης φίλησε στὸν δρόμο τὴν Ἁγία,<br>
			φώναξε καὶ τὸν ἔφτυσε γιὰ τὴν παρανομία.</p>

			<p>Ἐθεωρήθη προσβολή, τὴν βάνουν τιμωρία,<br>
			νὰ τὴν κατασπαράξουνε τὰ ἄγρια θηρία.</p>

			<p>Τὴν ἔριξαν στὸ θέατρο, δήμιοι παλικάρια<br>
			καὶ ἄφησαν τότε ἐλεύθερα ἀρκοῦδες καὶ λιοντάρια.</p>

			<p>Θαῦμα μεγάλο ἔγινε, τ᾿ ἄγρια θηρία<br>
			δὲν τὴν κατασπαράξανε· σέβονταν τὴν Ἁγία.</p>

			<p>Πάλι γιὰ δεύτερη φορὰ τὴν ρίχνουν στὰ θηρία,<br>
			μία λέαινα ἐφύλαξε καὶ τότε τὴν Ἁγία.</p>

			<p>Ἔπειτα καταπάνω της ἀγριεμένοι ταῦροι·<br>
			Καὶ μέρεψαν μὲ προσευχή, ποὺ ἦσαν πρῶτα μαῦροι.</p>

			<p>Πάντα τὴν φύλαγε ὁ Θεός, βρισκότανε κοντά της,<br>
			τὴν βοηθοῦσε πάντοτε, ἤτανε συντροφιά της.</p>

			<p>Γυναίκα βλέπει θαύματα, τὴν Θέκλα ἐρωτάει,<br>
			γιὰ δὲν παθαίνει τίποτα, δὲν κλαίει, δὲν πονάει.</p>

			<p>Κι ἡ Θέκλα τότε ἀπαντᾶ· εἰς τὸ Θεὸ πιστεύει,<br>
			ποὺ εἶναι ὁ ἀληθινός, τὰ πάντα κυριεύει.</p>

			<p>Ἄλλοι θεοὶ εἶναι ψεύτικοι· τοὺς φτιάχνουν οἱ ἀνθρῶποι,<br>
			καὶ κατοικοῦν οἱ δαίμονες, ἄγριοι εἶναι τόποι.</p>

			<p>Ἐζοῦσε ἡ μητέρα της, ἤθελε νὰ τὴν πείσῃ<br>
			καὶ στὴν θρησκεία τοῦ Χριστοῦ παντοτεινὰ νὰ ζήσῃ.</p>

			<p>Ματαίως ἐπροσπάθησε ἡ Θέκλα ἡ Ἁγία<br>
			καὶ πέθανε ἡ δυστυχὴς στὴν εἰδωλολατρεία.</p>

			<p>Διδάσκει καὶ θαυματουργεῖ σ᾿ ἕνα βουνὸ ἐπάνω,<br>
			ἔζησε σ᾿ ἕνα σπήλαιο κι ἔκανε τὸν τσομπάνο.</p>

			<p>Ζοῦσε ἀσκητικώτατα καὶ εἶχε γιὰ τροφή της<br>
			τὰ χορταράκια τοῦ βουνοῦ ποὺ τὸ κορμί της.</p>

			<p>Τὸ μέρος αὐτὸ ποὺ ἔμενε ἦταν τῆς Σελευκείας,<br>
			σ᾿ ὅλους τοὺς τόπους ἔφτασε ἡ φήμη τῆς Ἁγίας.</p>

			<p>Πολλὲς γυναῖκες ἤρχοντο καὶ μόναζαν κοντά της,<br>
			κι ἄλλοι ἐθεραπεύονταν μὲ τὴ βοήθειά της.</p>

			<p>Δαίμονες τὴν πολέμησαν, μὰ πάντα τοὺς νικοῦσε,<br>
			μὲ τοῦ Θεοῦ τὴν δύναμιν ποὺ τοὺς ἐπολεμοῦσε.</p>

			<p>Γίνονταν ἀσθενεῖς καλά, μὰ καὶ δαιμονισμένοι,<br>
			μονάχα τότε οἱ γιατροὶ εἶν᾿ στενοχωρημένοι.</p>

			<p>Γιατὶ ὅλοι οἱ ἄρρωστοι ἤρχοντο στὴν Ἁγία,<br>
			καὶ οἱ γιατροὶ φτωχαίνανε, δὲν εἶχαν πελατεία.</p>

			<p>Καὶ τότε γιὰ ἐκδίκησι, ἀλλὰ καὶ τιμωρία,<br>
			νέους γιὰ νὰ ἀτιμάσουνε στέλνουνε στὴν Ἁγία.</p>

			<p>Εἰς τὸ βουνὸ ἀνέβηκαν, ἡ πόρτα της κτυπάει,<br>
			τοὺς εἶπε· τὶ γυρεύουνε κι ἕνας τῆς ἀπαντάει.</p>

			<p>Τῆς εἴπανε ἀδιάντροπα νὰ κοιμηθοῦν μαζί της,<br>
			ἡ Ἁγία τους ἀρνήθηκε κάνει τὴν προσευχή της.<br>
			Ἀμέσως εἰσακούστηκε εἶν᾿ ὁ Θεὸς μαζί της.</p>

			<p>Εὐθὺς μία πέτρα σχίσθηκε ποὺ ἤτανε μπροστά της,<br>
			καὶ σώα τὴν ἐφύλαξε γιὰ τὴν ἁγνότητά της.</p>

			<p>Ἐπῆγε εἰς τὸν οὐρανὸ στὰ ἐνενήντα χρόνια,<br>
			καὶ μὲ τὸν Ἰησοῦ Χριστὸν θὰ χαίρεται αἰώνια.</p>

			</td>
		</tr>
	</table>
</div>

<hr>

</body>

</html>