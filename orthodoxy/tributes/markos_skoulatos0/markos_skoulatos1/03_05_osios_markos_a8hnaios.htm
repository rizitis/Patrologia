<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Μάρκος ο Αθηναίος</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Μᾶρκος ὁ Ἀθηναῖος</h1>

<p style="text-align: center">5 Μαρτίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td>Εἶναι πολὺ διδακτικὸς ὁ βίος τοῦ ἁγίου,<br>
			γιὰ νὰ γενοῦμε μιμητὲς τοῦ ἰδικοῦ του βίου.<p>Στὴν Αἴγυπτο σὲ μία σπηλιὰ 
			ἤτανε δύο πατέρες,<br>
			ἐκεῖ ἐπροσευχότανε τὶς νύχτες καὶ τὶς μέρες.</p>

			<p>Τὰ ὀνόματά τους λέγονταν Ἰωάννης καὶ Σεραπίων,<br>
			ζοῦσαν πολὺ ἀσκητικὰ τὸν ἰδικόν τους βίον.</p>

			<p>Ὁ Σεραπίων πλάγιασε νὰ κοιμηθῇ λιγάκι·<br>
			σεβάσμιοι δύο γέροντες τοῦ εἴπανε στ᾿ αὐτάκι.</p>

			<p>Πῶς κατοικεῖ ἕνας γέροντας εἰς τὴν Αἰθιοπία,<br>
			καὶ ἑκατὸν τριάντα ἐτῶν εἶναι στὴν ἡλικία.</p>

			<p>Ἅγιος Μᾶρκος λέγεται, καταγωγὴ Ἀθηναῖος<br>
			πῆγε βαθιὰ στὴν ἔρημο, ἤτανε τότε νέος.</p>

			<p>Ὁ Σεραπίων τὸ ὄνειρο τὸ εἶπε στὸν Ἰωάννη,<br>
			κι ἀφοῦ εἶναι ἀπ᾿ τὸ Θεό, ὅτι τοῦ πῇ νὰ κάνῃ.</p>

			<p>Πῆρε ὁ Σεραπίωνας τὴν πατρικὴ εὐλογία,<br>
			φθάνει στὴν Ἀλεξάνδρεια πέντε ἡμερῶν πορεία.</p>

			<p>Πραματευτὴ ἀντάμωσε, ἐρώτησε νὰ μάθῃ,<br>
			γιὰ Μᾶρκο ἀναχωρητὴ ποὺ βρίσκεται στὴ Θράκη.</p>

			<p>Εἴκοσι μέρες ἀπαντᾷ εἶναι πεζοπορία,<br>
			θὰ περπατᾷς στὴ ἔρημο, πολλὴ ταλαιπωρία.</p>

			<p>Πῆρε ὁ Σεραπίωνας μαζὶ λίγους χουρμᾶδες,<br>
			καὶ κολοκύθι μὲ νερό, νὰ μὴν κρατᾷ κουβᾶδες.</p>

			<p>Ἐπύρωσεν ἡ ἔρημος ὅταν ἐπερπατοῦσε,<br>
			σὰν ἀναμμένα κάρβουνα ἐσπινθηροβολοῦσε.</p>

			<p>Ὅπως ἐφύλαξε ὁ Θεὸς τρεῖς παῖδες στὸ καμίνι,<br>
			δρόσιζε τότε τὸν ἀββᾶ εἰς τὴν πορεία ἐκείνη.</p>

			<p>Ἀγρίμια δὲν συνάντησε, οὔτε στὴ γῆ χορτάρι,<br>
			γιατὶ ἐκεῖ δὲν ἔβρεχε, λίγη δροσιὰ νὰ πάρῃ.</p>

			<p>Εἴκοσι μέρες βάδιζε καὶ τὸ νερὸ ἐσώθη,<br>
			καὶ τότε ἐλιποθύμησε, μὰ εἶδε δυὸ ἀνθρῶποι.</p>

			<p>Τοῦ ἔδωσαν ρίζα καὶ ἔγλυφε σὰν δίψαγε στὸ στόμα,<br>
			ὥσπου ν᾿ ἀνέβῃ στὸ βουνὸ εἶχε καιρὸ ἀκόμα.</p>

			<p>Ἑπτὰ ἡμέρες ἐβάδιζε, στὸ σπήλαιο πηγαίνει, <br>
			ὁ ἅγιος προσεύχεται καὶ τὸν-ε περιμένει.</p>

			<p>Στὴν προσευχή του ἔλεγε λόγια ἀπ᾿ τὸ ψαλτήρι,<br>
			καὶ ὅλους τοὺς μακαρισμοὺς σὰ νὰ ἦταν πανηγύρι.</p>

			<p>Μεγάλο θάρρος ἔπαιρνε ἀπὸ τὴν προσευχή του,<br>
			ποτὲ δὲν ἐδειλίαζε, εἶναι ὁ Θεὸς μαζί του.</p>

			<p>Τελείωσε τὴν προσευχή, στὸ σπήλαιο προβαίνει,,<br>
			Ἀββᾶ τὸν Σεραπίωνα βλέπει, τὸν συντυχαίνει.</p>

			<p>Εὐλόγησὲ με γέροντα, λέγει ὁ Σεραπίων,<br>
			ποὺ κατοικοῦσε στὴ σπηλιὰ τῶν ἄγριων θηρίων.</p>

			<p>Ὁ Κύριος νὰ σὲ εὐλογῇ, θὰ σοῦ ἀνταποδώσῃ,<br>
			σὰν κρίνει ζώντας καὶ νεκροὺς γιὰ ὁδοιπορία τόση.</p>

			<p>Μπήκανε μέσα στὴ σπηλιά, μὰ ἤτανε σκοτάδι,<br>
			ὁ ἥλιος δὲν τὴν φώτιζε καὶ λύχνος μὲ τὸ λάδι.</p>

			<p>Ὁ Ἅγιος Μᾶρκος ἱστορεῖ τὸν ἰδικόν του βίο,<br>
			ποὺ ἐφιλοξένησε ἐκεῖ ἀββᾶ τὸν Σεραπίων.</p>

			<p>Στὸ σπήλαιο ἐτοῦτο κατοικῶ ἐνενήντα πέντε χρόνια,<br>
			ἄνθρωπο δὲν συνάντησα, μόνο στὰ ὄρη χιόνια.</p>

			<p>Τώρα μ᾿ ἀξίωσε ὁ Θεός, βλέπω τὸ πρόσωπό σου,<br>
			ὁ Σεραπίων ἐρωτᾷ, ποιὸς ἦταν ὁ σκοπός σου.</p>

			<p>Τοῦ ἁπαντᾷ ὁ ἅγιος· ἐγεννήθην στὴν Ἀθήνα,<br>
			εἰδωλολάτρες ἤτανε ὅλα τὰ χρόνια ἐκεῖνα.</p>

			<p>Οἱ γονεῖς μου ἀποφάσισαν φιλόσοφος νὰ γίνω,<br>
			ἀλλὰ μὲ ἐλέησε ὁ Χριστὸς νὰ μείνω μὲ Ἐκεῖνον.</p>

			<p>Σὰν οἱ γονεῖς μου πέθαναν, λέγω στὸν ἑαυτό μου·<br>
			εἶδα τὴ ματαιότητα, βγάζω σκοπὸ δικό μου.</p>

			<p>Τὸν κόσμο ἐπαράτησα, πάω Ἀλεξανδρεία,<br>
			μέρες πολλὲς περπάτησα ἐκεῖ πεζοπορία.</p>

			<p>Ἔκανα ἕνα διάλειμμα καὶ πάλι ἄλλες σαράντα<br>
			ἡμέρες ἐπερπάτησα καὶ ἦρθα ἐδῶ γιὰ πάντα.</p>

			<p>Ἄνθρωπο δὲν συνάντησα ἐνενήντα πέντε χρόνια,<br>
			μὲ φόβιζε ὁ σατανᾶς καὶ ὅλα τὰ δαιμόνια.</p>

			<p>Φεύγω ἀπὸ καλόγερος στὴ θάλασσα μὲ πᾶνε<br>
			θέλανε νὰ μὲ πνίξουνε ἥσυχα πιὰ γιὰ νὰ ῾ναι.</p>

			<p>Τριάντα χρόνια ἔζησα μεγάλη στεναχώρια,<br>
			ψωμὶ δὲν ἔφαγα ποτέ, ροῦχα καὶ πανωφόρια.</p>

			<p>Ὅταν διψοῦσα ἔπινα θαλασσινὸ νεράκι,<br>
			καὶ ὅταν πεινοῦσα ἔτρωγα τῆς γῆς τὸ χωματάκι.</p>

			<p>Εἴκοσι χρόνια ἤμουνα γυμνὸς καὶ πεινασμένος,<br>
			μὲ τρίχες μὲ ἔντυσε ὁ Θεὸς καὶ ἤμουν σκεπασμένος.</p>

			<p>Καὶ ἐρωτᾷ ὁ ἅγιος, ἀββᾶ τὸν Σεραπίων,<br>
			στὸν κόσμο ζοῦν οἱ ἄνθρωποι μὲ τοῦ Χριστοῦ τὸ βίον;</p>

			<p>Ὁ Σεραπίων ἀπαντᾷ· Θεὸς ἂς ἔχει δόξα,<br>
			ποὺ ὁ Χριστὸς διέλυσε τοῦ σατανᾶ τὰ τόξα.</p>

			<p>Καὶ στὴν Ἑλλάδα ἔπαψε ἡ εἰδωλολατρία,<br>
			ἡ ἐκκλησία λειτουργεῖ μὲ τοῦ Χριστοῦ θρησκεία.</p>

			<p>Ὅ,ποιος, τοῦ λέγει ὁ ἅγιος, ἔχει Χριστοῦ τὴν πίστι,<br>
			μπορεῖ σὲ τοῦτο τὸ βουνὸ νὰ πῇ νὰ περπατήσῃ.</p>

			<p>Καὶ τὸ βουνὸ σὰν ἄκουσε ἁγίου ὁμιλία,<br>
			σάλεψε στὴν ὑπακοή, θέλει πεζοπορία.</p>

			<p>Ὁ ἅγιος τὸ εὐλογεῖ μὲ τὸ δεξί του χέρι,<br>
			στὴν πρώτη του κατάσταση πάλι τὸ ἔχει φέρει.</p>

			<p>Ὁ Ὅσιος Σεραπίωνας σὰν εἶδε αὐτὸ τὸ θαῦμα,<br>
			ἐτρόμαξε καὶ ἔπεσε στὸ χῶμα ἐν τῷ ἅμα.</p>

			<p>Ἐμπήκανε στὸ σπήλαιο, κάνουν τὴν προσευχή τους,<br>
			καὶ ἄλλο θαῦμα ἔγινε· ἦν ὁ Θεὸς μαζί τους.</p>

			<p>Τραπέζι εἶχε ἕνα ψωμὶ ποὺ ἄχνιζε ἀκόμα,<br>
			ψητὰ δύο ψάρια, λάχανα μὰ καὶ νερὸ ἀκόμα.</p>

			<p>Ἅγιος λέγει· εὐλόγησον, ἐφάνηκε ἕνα χέρι,<br>
			εὐλόγησε τὴν τράπεζα· Χριστὸς τὰ εἶχε φέρει.</p>

			<p>Φάγανε καὶ χορτάσανε, εἴπανε εὐχαριστία,<br>
			ὁ ἅγιος Μᾶρκος στὸν ἀββᾶ κάνει παραγγελία.</p>

			<p>Σήμερον, τέκνο ἀγαπητό, τελειώνει ἡ ζωή μου,<br>
			ὁ Κύριος σὲ ἔστειλε νὰ θάψῃς τὸ κορμί μου.</p>

			<p>Εἶπε στὸ Σεραπίωνα νὰ κάνουν ἀγρυπνία,<br>
			καὶ τὸ ψαλτήρι ψάλλανε ποὺ εἶχε ἡ ἐκκλησία.</p>

			<p>Γράμματα ἐκκλησίας μας ποτὲ δὲν εἶχε μάθει,<br>
			μὰ ἔψαλε ὅλους τοὺς ψαλμοὺς δίχως νὰ κάνῃ λάθη.</p>

			<p>Δοξολογοῦσε τὸ Θεό, κάνει τὴν προσευχή του,<br>
			καὶ ἐξομολογήθηκε γιὰ ὅλη τὴ ζωή του.</p>

			<p>Λέγει στὸ Σεραπίωνα· τὸ σῶμα μου νὰ θάψῃς <br>
			μέσα σ᾿ αὐτὸ τὸ σπήλαιο, τὴν πόρτα του νὰ φράξῃς.</p>

			<p>Ἄκουσε ὁ Σεραπίωνας καὶ ἄρχισε τὸ κλάμα,<br>
			τὸν ἐνθαρρύνει ὁ ἅγιος του λέγει ἐν τῷ ἅμα·</p>

			<p>Τέκνον, μὴν κλαίγεις σήμερα, ποὺ εἶναι ἡ χαρά μου,<br>
			ὁ Θεὸς σὲ ἔστειλε ἐδῶ κι ἐχάρηκε ἡ καρδιά μου.</p>

			<p>Καὶ πάλι εἰς τὴν κέλλαν σου, πάλι νὰ ἐπιστρέψῃς,<br>
			ἀπὸ ἄλλο δρόμο ὁ Θεὸς θὰ δείξῃ νὰ μισεύσῃς.</p>

			<p>Ἡ πιὸ μεγάλη σήμερα ἡμέρα τῆς ζωῆς μου<br>
			στὸ παθιασμένο μου κορμὶ πετάει ἡ ψυχή μου.</p>

			<p>Πηγαίνει νὰ ξεκουραστῇ στὴν Ἄνω Βασιλεία<br>
			ἀπὸ τοὺς κόπους τοὺς πολλοὺς καὶ ἀπὸ τὴν ἁμαρτία.</p>

			<p>Τὴν ὥρα ποὺ ἔλεγε αὐτά, τὸ σπήλαιο ἐφωτίσθη,<br>
			πιὸ δυνατὸ ἀπ᾿ τὸν ἥλιο ἐχαίρετο ἡ κτίσι.</p>

			<p>Καὶ τὸ βουνὸ ἐγέμισε ἐτοῦτο εὐωδία<br>
			ποὺ ἔκανε ὁ ἅγιος θερμὴ δοξολογία.</p>

			<p>Καὶ ἄρχισε καὶ τὸ σπήλαιο νὰ τὸν ἐγκωμιάζῃ,<br>
			ποὺ τὸν ἐφιλοξένησε Θεὸν γιὰ νὰ δοξάζῃ.</p>

			<p>Ὡραῖος ὁ ἐπίλογος στὸ σπήλαιό του κάνει,<br>
			μὲ εὐγνωμοσύνη τοῦ μιλεῖ προτοῦ αὐτὸς πεθάνῃ.</p>

			<p>Τοῦ λέγει ἔχε γειὰ σπηλιά, πέρασα τὴ ζωή μου,<br>
			δάμασα τὸ κορμάκι μου, ἔκανα προσευχή μου.</p>

			<p>Καὶ θὰ φυλάξῃς τὸ κορμί, θὰ εἶναι ἀσφαλισμένο,<br>
			ὡς τῶν νεκρῶν ἀνάστασιν, ἀφθαρτοποιημένο.</p>

			<p>Τώρα στὸ Σεραπίωνα ἀκόμα παραγγέλλει,<br>
			τὸ σῶμα νὰ εἶναι ἄθικτο, ὡς ὁ Θεὸς τὸ θέλει.</p>

			<p>Οἱ τρίχες θὰ ᾿ναι σάβανο ἐπάνω στὸ κορμί μου,<br>
			ποὺ μ᾿ ἔντυσε ὁ Κύριος νὰ κάνῃ προσταγή μου.</p>

			<p>Ἔπαψε τότε νὰ μιλῇ καὶ ὁ Θεὸς διατάζει· <br>
			ν᾿ ἀναπαυθῇ ἡ ψυχούλα του, στὸν οὐρανὸ νὰ πάῃ.</p>

			<p>Ἄγγελοι τότε πήρανε τὴ φωτεινὴ ψυχή του,<br>
			τὴν πήγανε πρὸς τὸν Θεό, εἰς τὴν ἀνάπαυσί του.</p>

			<p>Ὁ Σεραπίων προσευχὴ κάνει στὸ λείψανό του,<br>
			μὲ πέτρες φράζει τὴ σπηλιά, καθῆκον εἶν᾿ δικό του.</p>

			<p>Τὴ νύχτα δύο γέροντες τὸν πήρανε μαζί του,<br>
			ὅπου τὸν ὁδηγήσανε καὶ πῆγε στὸ κελί του.</p>

			<p>Ἐκεῖ πάλι ἀντάμωσε ἀββᾶ τὸν Ἰωάννη,<br>
			στὸν Ὅσιο Μᾶρκο πλέξανε πνευματικὸ στεφάνι.</p>

			<p>Ὅσιε συνονόματε, κάνε τὴν προσευχή σου,<br>
			ὅλους ἐμᾶς τοὺς ἁμαρτωλοὺς νὰ ῾χουμε τὴν εὐχή σου.</p>

			</td>
		</tr>
	</table>
</div>

<hr>

</body>

</html>