<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Ισαπόστολοι Κωνσταντίνος και Ελένη</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιοι Ἰσαπόστολοι Κωνσταντῖνος καὶ Ἑλένη</h1>

<p style="text-align: center">21 Μαΐου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td>
			<p>Μὲ τὴ βοήθεια τοῦ Θεοῦ γιὰ τὸν καιρὸ ἐκεῖνο<br>
			θὰ καταγράψῃ ἡ πέννα μου τὸν Μέγα Κωνσταντῖνο.</p>

			<p>Ἀρχίζω ἀπ᾿ τὸ γενέσιο· ὡς λέγει ἡ ἱστορία<br>
			γεννήθηκε σ᾿ ἕνα χωριὸ στὴ Νύσσα τῆς Σερβίας.</p>

			<p>Κωνστάντιο Καίσαρα Χλωρὸ ἐγνώρισε πατέρα<br>
			κι ἐνάρετη καὶ εὐσεβῆ Ἑλένη ὡς μητέρα.</p>

			<p>Τρίτο αἰώνα μετὰ Χριστόν, ὡς λέγει ἡ ἱστορία,<br>
			στὸν κόσμο ἐβασίλευεν ἡ εἰδωλολατρία.</p>

			<p>Τὸν Κωνσταντῖνο τὸν υἱὸν ἡ εὐσεβὴς μητέρα,<br>
			τὸν δίδασκε γιὰ τὸν Χριστὸν τὴν νύχτα καὶ τὴ μέρα.</p>

			<p>Ἦταν ὁ Διοκλητιανὸς τὴν ἐποχὴ ἐκείνη,<br>
			βασίλευε, ἀλλὰ ἐχθρὸς γιὰ τὴν χριστιανοσύνη.</p>

			<p>Καὶ ὁ Διοκλητιανὸς εἰς τὰ ἀνάκτορά του<br>
			πῆρε πατέρα καὶ υἱόν, τοὺς κράτησε κοντά του.</p>

			<p>Μέσ᾿ στὸ παλάτι ἀσεβεῖς ἐγνώρισε ἀνθρώπους,<br>
			μὰ ὁ Κωνσταντῖνος ἔζησε μὲ τῆς μητρὸς τοὺς τρόπους.</p>

			<p>Τὸν ἔβλεπαν οἱ ἀσεβεῖς, τὸν παρακολουθοῦσαν,<br>
			ἀλλὰ ἀντὶ νὰ χαίρονται, πολὺ τὸν ἐφθονοῦσαν.</p>

			<p>Πολλὲς παγίδες ἔστηναν στ᾿ ἀθῶο παλικάρι,<br>
			σὲ ὅλες ἦταν νικητὴς μὲ τοῦ Θεοῦ τὴν χάρι.</p>

			<p>Πῆγε μὲ τὸν πατέρα του, τὸν κάνει βασιλέα,<br>
			νὰ ἀγαπᾶ τοὺς χριστιανοὺς τοῦ μίλησε ὡραία.</p>

			<p>Καὶ μὲ τὰ λόγια του αὐτά, ποὺ πῆρε ἀπ᾿ τὸν πατέρα,<br>
			ἦταν κι ἐκεῖνος Χριστιανὸς εἰς τὸ ἑξῆς καὶ πέρα.</p>

			<p>Σὰν πέθανε ὁ πατέρας του, τὸν Μέγα Κωνσταντῖνο<br>
			ἐτότε Καίσαρα εὐθὺς ἐκήρυξαν κι ἐκεῖνον.</p>

			<p>Στὴν ἡλικία ἤτανε τριάντα δύο χρόνων,<br>
			ἦταν ὁ πρῶτος βασιλιὰς τῶν Χριστιανῶν καὶ μόνον.</p>

			<p>Ὁ ἀσεβὴς Γαλέριος πόλεμο τοῦ ῾χε στήσει,<br>
			τὸν Κωνσταντῖνο βασιλιὰ θέλει νὰ τὸν νικήσῃ.</p>

			<p>Κι ὁ Κωνσταντῖνος ἕτοιμος μὲ τὰ στρατεύματά του,<br>
			εἶχε τὸν τίμιο σταυρὸ ποὺ βάδιζε μπροστά του.</p>

			<p>Δὲν ὑποφέραν οἱ ἐχθροὶ ἀπ᾿ τοῦ σταυροῦ τὴ λάμψη,<br>
			φοβήθηκαν καὶ ἔφευγαν μὴν πέσῃ καὶ τοὺς κάψῃ.</p>

			<p>Βλέποντας τότε οἱ ἐχθροὶ τὸ μέγα θαῦμα ἐκεῖνο,<br>
			ἔπεσαν καὶ προσκύνησαν τὸν Μέγα Κωνσταντῖνο.</p>

			<p>Καὶ ἔτσι ὁ Γαλέριος εἶδε πανωλεθρία,<br>
			ἀρρώστησε καὶ πέθανε, Θεοῦ ἦταν τιμωρία.</p>

			<p>Ὑπῆρξε Αὔγυστος τρανὸς Μαξέντιος εἰς τὴν Ρώμη,<br>
			ποὺ πόλεμο ἐκήρυξε στὸν Κωνσταντῖνο ἀκόμη.</p>

			<p>Ἦταν λίγα στρατεύματα τ᾿ Ἁγίου Κωνσταντίνου,<br>
			ἐφ᾿ ὅσον τοῦ Μαξεντίου πλῆθος ἦταν ἐκείνου.</p>

			<p>Σὲ ὕψωμα ἀνέβηκε μιὰ ἡμέρα μεσημέρι,<br>
			καὶ λυπημένος σκέπτεται πὼς θὰ τὰ καταφέρῃ.</p>

			<p>Κοιτάζοντας τὸν οὐρανὸ βλέπει κάτι ἀστέρια,<br>
			μὲ τὸ σημεῖο τοῦ σταυροῦ σὰν ἄσπρα περιστέρια.</p>

			<p>Γύρω ἀπ᾿ τὸν ἄϋλον σταυρὸ τὰ γράμματα διαβάζει,<br>
			μὲ γράμματα ἑλληνικὰ κι εὐθὺς τὸν διατάζει.</p>

			<p>«Ἐν τούτῳ νίκα» βασιλιά, ἔλπιζε, Κωνσταντῖνε,<br>
			ἦταν Θεοῦ τὸ μήνυμα σὲ τοῦτο μόνο μεῖνε.</p>

			<p>Μὲ τὴν δική σου δύναμι, ποτὲ νὰ μὴν ἐλπίσῃς,<br>
			μὲ τὸ σημεῖο τοῦ Σταυροῦ ἐχθρούς σου θὰ νικήσῃς.</p>

			<p>Τὴν νύχτα φάνηκε ὁ Χριστὸς στὸν ὕπνο τὸν δικό του,<br>
			τοῦ λέγει κάνε ἕνα σταυρό, ποὺ εἶδες ὅμοιό του.</p>

			<p>Νὰ τὸν κρατᾶς στὸν πόλεμο μὲ πίστι καὶ ἀνδρεία,<br>
			καὶ θὰ νικᾶς πάντα ἐχθροὺς μ᾿ αὐτοῦ τὴν παρουσία.</p>

			<p>Κι ὁ Κωνσταντῖνος ξύπνησε, τὸν οὐρανὸ κοιτάζει,<br>
			βλέπει καὶ πάλι τὸν σταυρό, Χριστὸς τὸν διατάζει.</p>

			<p>Τὴν ἄλλη ἡμέρα ἔφτιαξε ἕνα σταυρὸ ἀσημένιο<br>
			Ὡσὰν αὐτὸ ποὺ εἴδενε στὸν οὐρανὸ στημένο</p>

			<p>Τὸν παίρνει καὶ στὸ στράτευμα εὐθὺς τώρα βαδίζει,<br>
			τοῦ Μαξεντίου στρατεύματα ὅλα καταποντίζει.</p>

			<p>Μὲ τοῦ Σταυροῦ τὴν δύναμη καὶ τὴν ὀρθοδοξία,<br>
			ὁ Κωνσταντῖνος νίκησε τὴν εἰδωλολατρία</p>

			<p>Τοῦ Κωνσταντίνου ἡ νίκη αὐτὴ ἔδωσε στὴ μητέρα,<br>
			Σταυροῦ τὴ θεία δύναμι, χαρὰ νύχτα καὶ ἡμέρα.</p>

			<p>Καὶ στὸ παλάτι ἔμεινε ἡ μητέρα ἡ Ἑλένη,<br>
			Αὐγούστα τίτλο τῆς ἔδωσε, κοντά του γιὰ νὰ μένῃ.</p>

			<p>Ναὸ Σωτῆρος τοῦ Χριστοῦ σχεδίασαν ἀκόμη,<br>
			καὶ σχῆμα τίμιου Σταυροῦ ἔκτισεν εἰς τὴν Ῥώμη.</p>

			<p>Ἀκόμα ἐδιέταξε νὰ κάνουνε ἀργία,<br>
			ἕνα δεκαπενθήμερο σωματικὴ ἐργασία</p>

			<p>Ἀπ᾿ τοῦ Λαζάρου ὡς τοῦ Θωμᾶ νὰ ἔχουνε εὐκαιρία,<br>
			πρόθυμα νὰ προσέρχονται ὅλοι στὴν ἐκκλησία.</p>

			<p>Κι ὅσοι φτωχοὶ βαπτίζονται εἰς τὴν χριστιανοσύνη,<br>
			ἀπὸ τροφὴ κι ἐνδύματα ἐκεῖνος νὰ τοὺς δίνῃ.</p>

			<p>Εἰδωλολάτρες ἤτανε οἱ ἄρχοντες στὴ Ῥώμη,<br>
			καὶ γιὰ Θεὸν ἀληθινὸν τοὺς μίλησε ἀκόμη.</p>

			<p>Τοὺς εἶπε ἂν θελήσουνε νὰ βροῦνε σωτηρία,<br>
			ὅλοι τους νὰ πιστέψουνε εἰς τὴν ὀρθοδοξία.</p>

			<p>Μὴν προσκυνοῦν τὰ εἴδωλα καὶ τὰ ἀγάλματά τους,<br>
			κι ὅλους τοὺς ἐσυμβούλευε γιὰ τὰ συμφέροντά τους.</p>

			<p>Ἐλεύθερα θέλει ὁ Θεός, δὲν μᾶς ὑποχρεώνει,<br>
			μὲ ἐκλογὴ καὶ λογικὴ ἐμεῖς νὰ βροῦμε μόνοι.</p>

			<p>Καὶ ὅλοι ἀνεφώνησαν μετὰ τὴν ὁμιλία·<br>
			Χριστὸς ἀληθινὸς Θεὸς εἶναι ὁδὸς εὐθεία.</p>

			<p>Πίστεψαν καὶ βαπτίστηκαν, εἶχαν χαρὰ μεγάλη,<br>
			ἀπὸ τὴν πλάνη γύρισαν, φωτίστηκαν καὶ πάλι.</p>

			<p>Πόλεμο ὁ Λικίνιος κάνει στὸν Κωνσταντῖνο,<br>
			μὲ λάβαρο ὅμως τοῦ σταυροῦ ἐνίκησε καὶ ἐκεῖνον.</p>

			<p>Καὶ ἔμεινε μονοκράτορας ὁ Μέγας Κωνσταντῖνος,<br>
			στὸ κράτος τὸ Ῥωμαϊκὸ διηύθυνε ἐκεῖνος.</p>

			<p>Καὶ ἔπαψαν οἱ πόλεμοι, ἔφερε τὴν εἰρήνη,<br>
			ἐξασφαλίζοντας χαρὰ μὲ τὴν χριστιανοσύνη.</p>

			<p>Ἀπαλλαγμένος ὕστερα ἀρχίζει τὴν δουλειά του,<br>
			σὲ ἔργα πιὰ θεάρεστα ἔδωσε τὴν καρδιά του.</p>

			<p>Στὰ ἔργα αὐτὰ τὰ ἱερά, ἡ σύνοδος ἡ πρώτη,<br>
			ἐδίκασε τὸν Ἄρειο, αἱρετικὸ προδότη.</p>

			<p>Τριακόσιους δέκα καὶ ὀκτὼ ἐκάλεσε πατέρες,<br>
			ἐστόμωσαν τὸν Ἄρειο μὲ πύρινες φλογέρες.</p>

			<p>Τριακόσια εἴκοσι πέντε μετὰ Χριστὸν εἶν᾿ ἡ χρονολογία,<br>
			στὴ Νίκαια συνάχθηκαν, πόλι στὴν Βιθυνία.</p>

			<p>Θαύματα τότε ἔγιναν τ᾿ Ἁγίου Σπυριδώνου,<br>
			κι ἄλλων πατέρων θαύματα δὲν εἶναι ἑνὸς μόνου.</p>

			<p>Ὁ Ἅγιος Σπυρίδωνας κρατάει κεραμίδι,<br>
			τὸ ἔδειξε στὸν Ἄρειο, αἱρετικὸ σὰν φίδι.</p>

			<p>Τοῦ λέγει τρία πράγματα εἶν᾿ κατασκευασμένο,<br>
			χῶμα, νερὸ μὰ καὶ φωτιὰ αὐτὸ εἶναι φτιαγμένο.</p>

			<p>Ἕνας Θεὸς ἀληθινός, πρόσωπα εἶναι τρία,<br>
			ἀλλ᾿ ὅμως ἀδιαίρετα, εἶναι Θεότης μία.</p>

			<p>Ὅλοι τους ἀποστόμωσαν τοῦ Ἄρειου τὴν πλάνη,<br>
			καὶ ἐτιμωρήθη ἀπ᾿ τὸν Θεὸν οἰκτρὰ εἶχε πεθάνει.</p>

			<p>Καὶ τὸν ἀναθεμάτισεν ἡ σύνοδος ἐκείνη,<br>
			ποὺ ἔφερεν τὴν αἵρεσιν εἰς τὴν χριστιανοσύνη.</p>

			<p>Τὸ Σύμβολο τῆς Πίστεως σύναξαν οἱ Πατέρες,<br>
			τὸ λένε πάντα οἱ Χριστιανοὶ τὶς νύκτες καὶ ἡμέρες.</p>

			<p>Ἀκόμα ἐρυθμίσανε τὴν ἑορτὴ τοῦ Πάσχα,<br>
			νὰ τὸ γιορτάζουν χριστιανοὶ μία φορὰ μονάχα.</p>

			<p>Μετὰ ἀπὸ τὴν πανσέληνο ἡ Κυριακὴ ἡ πρώτη,<br>
			τὴν ἄνοιξη (ἐαρινὴ) σ᾿ ὅλη τὴν ἀνθρωπότη.</p>

			<p>Οἱ ἐργασίες κράτησαν σχεδὸν τέσσερα χρόνια,<br>
			εἴχανε φώτιση Θεοῦ καὶ μένουνε αἰώνια.</p>

			<p>Κατόπιν προσευχήθηκε ὁ Μέγας Κωνσταντῖνος,<br>
			ποὺ τὸν ἀξίωσε ὁ Θεὸς νἆν᾿ βασιλιὰς ἐκεῖνος.</p>

			<p>Κάλεσε σὲ συμπόσιο τοὺς Ἅγιους Πατέρες,<br>
			καὶ τοὺς ἐφιλοδώρησε ἐκεῖνες τὶς ἡμέρες.</p>

			<p>Καὶ μὲ πολλὴν εὐλάβεια φιλεῖ τὰ τραύματά τους,<br>
			καὶ τὰ βγαλμένα μάτια τους, δὲν ἔβλεπαν μπροστά τους.</p>

			<p>Καὶ τώρα ἀπεφάσισε νὰ κτίσῃ μία πόλι,<br>
			μετὰ ἀπὸ ὅραμα Θεοῦ καὶ μὲ σοφία ὅλη,</p>

			<p>στὰ μέρη τῆς Ἀνατολῆς καὶ ὅταν τελειώσῃ,<br>
			εἰς τὴν μητέρα τοῦ Χριστοῦ νὰ τὴν ἀφιερώσῃ.</p>

			<p>Βρῆκε θέση κατάλληλη στὰ μέρη Βυζαντίου,<br>
			τοῦ εἶπε τὴν νύχτα σὲ ὅραμα ὁ Ἄγγελος Κυρίου.</p>

			<p>Καὶ βρῆκε ἀρχιτέκτονα, ἄρχισε ἡ ἐργασία,<br>
			τὸν ὁδηγοῦσε ὁ Ἄγγελος κι ἔβαλε τὰ σημεῖα.</p>

			<p>Σὰν τελείωσαν τὰ κτήρια κι ἐργασία ὅλη,<br>
			πολλὲς ὡραῖες ἐκκλησιὲς ἔκτισε μὲς στὴν πόλι.</p>

			<p>Τριακόσια τριάντα μετὰ Χριστὸν παῦσαν οἱ ἐργασίες,<br>
			καὶ τοῦ Μαΐου ἕνδεκα οἱ πρῶτες λειτουργίες.</p>

			<p>Ἔγιναν τὰ ἐγκαίνια σὰν τελείωσε ἡ Πόλις,<br>
			τοῦ Κωνσταντίνου ὄνομα τὴν ὀνομάσαν ὅλοι.</p>

			<p>Ἔκτισαν Ἱερὸ Ναὸ εἰς τοῦ Θεοῦ Σοφία·<br>
			τὴν Πόλι ἀφιέρωσαν ὅλη στὴν Παναγία.</p>

			<p>Βλέπει ὅραμα ὁ βασιλιὰς νὰ πάῃ νὰ προσκυνήσῃ,<br>
			καὶ στὰ Ἱεροσόλυμα σταυρὸν ν᾿ ἀναζητήσῃ.</p>

			<p>Καὶ παίρνει τὴν μητέρα του, πᾶνε στὴν Παλαιστίνη,<br>
			Ἑβραῖοι κρύψαν τὸν Σταυρὸ τὴν ἐποχὴ ἐκείνη.</p>

			<p>Ἕνας Ἑβραῖος ἤξερε ποὖν᾿ ὁ σταυρὸς κρυμμένος,<br>
			τὸν τόπον δὲν τὸν ἔδειχνε, ἦταν φανατισμένος.</p>

			<p>Βασίλισσα διέταξε, τὸν ρίχνουν στὸ πηγάδι,<br>
			οὔτε ψωμὶ οὔτε νερό, οὔτε φαὶ μὲ λάδι.</p>

			<p>Μέσα στὸ ξεροπήγαδο ἦταν ἑπτὰ ἡμέρες,<br>
			κοιλιές, στομάχια ἄδειασαν σὰν νἆταν ταμπακιέρες.</p>

			<p>Ἐφώναζε ἀπ᾿ τὴν πείνα του νὰ τὸν ἐλευθερώσῃ,<br>
			καὶ ὅπου εἶν᾿ κρυμμένος ὁ σταυρὸς αὐτὸς νὰ φανερώσῃ.</p>

			<p>Καὶ προσευχήθηκε θερμὰ Ἁγία ἡ Ἑλένη,<br>
			καὶ μὲ σεισμὸν ποὺ ἔγινε, νὰ ὁ Σταυρὸς προβαίνει.</p>

			<p>Μία μυρωδιὰ σκορπίστηκε, εὐωδιαστὸ λιβάνι,<br>
			ἐκεῖ ποὺ κρύψαν τὸν Σταυρὸ Ἑβραῖοι μάνι μάνι.</p>

			<p>Τὸν δὲ Ἑβραῖο ποὺ ἔριξαν μέσα εἰς τὸ πηγάδι,<br>
			ἔγινε ἀμέσως Χριστιανός, ἔφυγε ἀπ᾿ τὸ σκοτάδι.</p>

			<p>Σὰν ἔσκαψαν πολὺ βαθειά, τοὺς τρεῖς σταυροὺς εὑρῆκαν,<br>
			ὁ ἕνας ἦταν τοῦ Χριστοῦ κι οἱ ἄλλοι στοὺς δυὸ ληστὲς ἀνῆκαν.</p>

			<p>Δὲν ξέρανε ἀπὸ τοὺς τρεῖς ποιὸς εἶναι τοῦ Κυρίου,<br>
			καὶ δοκιμάσανε νεκρὸ ἐντὸς κοιμητηρίου.</p>

			<p>Βάνουνε ἐπάνω τὸν σταυρό, μήπως ὁ νεκρὸς θὰ ζήσῃ,<br>
			βάζουνε καὶ τὸν δεύτερο, ἀλλὰ καμία λύση.</p>

			<p>Βάζουν τὸν τρίτο τὸ σταυρὸ καὶ γίνεται τὸ θαῦμα<br>
			καὶ ἀνεστήθη ὁ νεκρός, κι ἔζησε ἐν τῷ ἅμα.</p>

			<p>Ὁ Ἑβραῖος ἐβαπτίστηκε μὲ τ᾿ ὄνομα Κυριάκος,<br>
			βρῆκε τὰ τίμια καρφιὰ χωμένα σ᾿ ἕνα λάκκο.</p>

			<p>Χαρὰ μεγάλη ἔγινε, κλαίγανε ἀπ᾿ τὴ χαρά τους,<br>
			καὶ ὁ Κυριάκος ἔγινε Ἐπίσκοπος κοντά τους.</p>

			<p>Ἡ Ἁγία Ἑλένη ἔκανε πάντα ἀγαθοεργίες,<br>
			ἅγιους τόπους καὶ ἀλλοῦ ἔκτισε ἐκκλησίες.</p>

			<p>Στὴν νῆσο Πάρο ἔκτισε ὡραία ἐκκλησία·<br>
			εἶναι Ἑκατονταπυλιανή, γιορτάζει ἡ Παναγία.</p>

			<p>Καὶ εἰς τὴν Κύπρον ἔκτισε ναὸ μὲ μοναστήρι,<br>
			ποὺ Σταυροβούνι λέγεται, μονάζουν καλογῆροι.</p>

			<p>Σὰν ἐπληροφορήθηκε ὁ Μέγας Κωνσταντῖνος,<br>
			πὼς ἡ μητέρα ἔρχεται, ξεκίνησε καὶ ἐκεῖνος</p>

			<p>Πῆγε πολὺ χαρούμενος νὰ τὴν προϋπαντήσῃ,<br>
			μὰ καὶ τὸν Τίμιον Σταυρὸν αὐτὸς νὰ προσκυνήσῃ.</p>

			<p>Ἦταν καὶ τέσσερα καρφιὰ Σταυροῦ μὲ θεῖον αἷμα,<br>
			τὰ δύο τὰ εἶχε φυλακτὸ ἐπάνω εἰς τὸ στέμμα.</p>

			<p>Σὲ τόπο ὅμως ἱερὸ τὰ ἄλλα δύο ἔχει ἀφήσει,<br>
			νὰ πάῃ ὁ κάθε χριστιανὸς ἐκεῖ νὰ προσκυνήσῃ.</p>

			<p>Τριακόσια εἴκοσι ὀκτὼ ἀπέθανε ἡ Ἁγία,<br>
			καὶ ἡ κηδεία ἔγινε εἰς τὴν Νικομηδεία.</p>

			<p>Καὶ τὰ ὀστᾶ ἀργότερα ἐτάφησαν στὴν Πόλι,<br>
			εἰς τὸν ναὸ ποὺ γιόρταζαν οἱ Δώδεκα Ἀποστόλοι.</p>

			<p>Ταξίδευσε στὴ Νίκαια ὁ Μέγας Κωνσταντῖνος,<br>
			κατάλαβε τὸ τέλος του, ἀρρώστησε ἐκεῖνος.</p>

			<p>Ἐκάλεσε ἀρχιερεῖς, ἀμέσως τὸν βαπτίσαν,<br>
			κι ἀφοῦ ἐξομολογήθηκε, εὐθὺς τὸν κοινωνῆσαν.</p>

			<p>Τριακόσια τριάντα καὶ ἑπτά, κάνει τὴν προσευχή του,<br>
			μὲ πίστι καὶ πολλὴ χαρὰ παρέδωκε ψυχήν του.</p>

			<p>Ἔζησε ἐδῶ προσωρινά, ἑξήντα τρία χρόνια,<br>
			καὶ τώρα στὸν παράδεισο ἐκεῖ θὰ ζεῖ αἰώνια.</p>

			<p>Δέκατο τρίτο Ἀπόστολο τὸν ἔχει ἡ Ἐκκλησία,<br>
			μαζὶ μὲ τὴν μητέρα του, Ἑλένη τὴν Ἁγία.</p>

			<p>Ἅγιοι Ἰσαπόστολοι, υἱὲ μὲ τὴν μητέρα,<br>
			παρακαλέστε τὸν Θεόν, τὴν νύχτα καὶ ἡμέρα·</p>

			<p>Μὲ τὶς δικές σας προσευχὲς ὅλοι μας νὰ σωθοῦμε,<br>
			σὰν ἔλθομεν στὸν οὐρανὸ πάντα μαζὶ νὰ ζοῦμε.</p>

			</td>
		</tr>
	</table>
</div>

<hr>

</body>

</html>
