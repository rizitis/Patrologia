<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγιος Σπυρίδων Τριμυθούντος</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Σπυρίδων Τριμυθοῦντος</h1>

<p style="text-align: center">12 Δεκεμβρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td>
			<p>Κύπριος ἦν ὁ ἅγιος, κι εἶχε ἐπάγγελμά του<br>
			ἔβοσκε πάνω στὰ βουνὰ τὰ γίδια τὰ δικά του.</p>

			<p>Ἔγγαμος ἤτανε βοσκὸς μὲ οἰκογένειά του,<br>
			ἀπέθανε ἡ γυναίκα του, ἔμεινε μὲ παιδιά του.</p>

			<p>Κατόπιν ἐπροχώρησε εἰς τὴν ἱερωσύνη,<br>
			ἐπίσκοπο τὸν κάνανε τὴν ἐποχὴ ἐκείνη.</p>

			<p>Πολλὰ μεγάλα θαύματα ἔκανε στὴ ζωή του,<br>
			ποὺ τὸν ἀξίωσε ὁ Θεὸς γιὰ τὴν ταπείνωσί του.</p>

			<p>Ἀπ᾿ τὰ πολλὰ δυὸ γράφομε, Ἀρείου κεραμίδι,<br>
			καὶ σὲ πτωχὸ ἐδώρισε χρυσάφι ποὺ ἦταν φίδι.</p>

			<p>Ἡ κόρη του ἀπέθανε, τὴν ἔλεγαν Εἰρήνη,<br>
			σὰν νὰ κοιμόταν μίλησε ὁ ἅγιος μὲ ἐκείνη.</p>

			<p>Τοῦ ἔδωσε ἀπάντησι καὶ πάλι ἐκοιμήθη,<br>
			ἤτανε θαῦμα ζωντανό, δὲν εἶναι παραμύθι.</p>

			<p>Ὦ ἅγιε Σπυρίδωνα, μιὰ χάρι σοῦ ζητοῦμε,<br>
			προσεύχου γιὰ ὅλους στὸν Θεὸ γιὰ νὰ συγχωρηθοῦμε.</p>

			<p>* * *</p>

			<p>Ὁ Ἅγιος Σπυρίδωνας μὲ τοῦ Θεοῦ τὴ χάρι, <br>
			στὴ Κύπρο ἐγεννήθηκε καὶ ἦταν λαμπρὸ καμάρι.</p>

			<p>Ποιμένες ἦσαν οἱ γονεῖς καὶ ἔμενε κοντά τους,<br>
			βόσκανε ἐπάνω στὰ βουνὰ τὰ γιδοπρόβατά τους.</p>

			<p>Στὸ ταπεινὸ ἐπάγγελμα ὁ Ἅγιος εἶχε μείνει,<br>
			καὶ τῶν ἀξίωσε ὁ Θεὸς ψυχῶν ποιμὴν νὰ γίνῃ.</p>

			<p>Ὁ Ἅγιος Σπυρίδωνας πρὶν τὴ χειροτονία,<br>
			ἤτανε ἔγγαμος βοσκὸς μέσα στὴ κοινωνία.</p>

			<p>Ἀπέκτησε οἰκογένεια, ὅμως ἡ σύζυγός του<br>
			ἀπέθανε ξαφνικὰ κι ἔμεινε μοναχός του.</p>

			<p>Σὰν χήρεψε ὁ Ἅγιος μὲ τὰ παιδιά του ζοῦσε,<br>
			εὐχαριστοῦσε τὸν Θεὸ καὶ τὸν δοξολογοῦσε.</p>

			<p>Οἱ χωριανοί του εἴδανε πὼς εἶχε καλωσύνη, <br>
			κι ὅλοι τὸν προετοίμαζαν διὰ τὴν ἱερωσύνη.</p>

			<p>Ἐχήρεψε ἡ Ἐπισκοπή, τὸν ἔκαμαν Δεσπότη, <br>
			μὰ ἦταν πάντα ταπεινὸς στὴ θέση του τὴν πρώτη.</p>

			<p>Κάποτε ἔστειλε ὁ Θεὸς στὴ Κύπρο ἀνομβρία, <br>
			καὶ πέθαναν οἱ ἄνθρωποι, γιατὶ ἦταν τιμωρία.</p>

			<p>Ὁ Ἅγιος Σπυρίδωνας ἔκανε προσευχὴ <br>
			καὶ εἰσακούσθη ἀπ᾿ τὸ Θεὸ κι ἔστειλε τὴ βροχή.</p>

			<p>Διῶκτες τοῦ χριστιανισμοῦ τὸν στείλαν ἐξορία,<br>
			καὶ ἔμεινε χρόνια ὀχτὼ στὸν τόπο Κιλικία.</p>

			<p>Τὸ φίδι ἔκανε χρυσὸ καὶ τὄδωσε νὰ πάρῃ,<br>
			ἕνας φτωχὸς ποὺ ἀγόρασε μὲ τὸ χρυσὸ σιτάρι.</p>

			<p>Ὅταν τοῦ τὸ ἐπέστρεψε ὁ δανειστὴς τὸ φίδι, <br>
			μὲ θαῦμα τὸ ζωντάνεψε καὶ τὸ ἄφησε νὰ φύγῃ.</p>

			<p>Σ᾿ ἕνα συκοφαντούμενο πῆγε καλὸ νὰ κάμῃ,<br>
			ἀλλ᾿ ὅμως τὸν ἐμπόδισε ὁρμητικὸ ποτάμι.</p>

			<p>Ὁ Ἅγιος δὲν τἄχασε, τὴν προσευχή του κάνει,<br>
			ὅπως στὸν Ἰησοῦ Ναυῆ παλιὰ στὸν Ἰορδάνη,</p>

			<p>ὁ ποταμὸς σταμάτησε ἀμέσως ἐν τῷ ἅμα,<br>
			δοξάζανε ὅλοι τὸν Θεὸ γιὰ τὸ μεγάλο θαῦμα.</p>

			<p>Ἐπίσκοπος ὄντας ἔκανε πάντα πεζοπορία,<br>
			σὲ ἄλογα δὲν καθότανε νὰ κάνῃ ἱππασία.</p>

			<p>Μία γυναίκα ἁμαρτωλὴ ποὺ ἔκανε ἁμαρτία, <br>
			τῆς εἶπε γιὰ τὴν μετάνοια καὶ βρῆκε σωτηρία.</p>

			<p>Σύνοδο οἰκουμενικὴ ἔκαναν οἱ Πατέρες, <br>
			νίκησαν τοὺς αἱρετικοὺς στὶς πονηρὲς ἡμέρες.</p>

			<p>Τριακόσιοι δέκα καὶ ὀκτώ, ὁ Μέγας Κωνσταντῖνος <br>
			τοὺς κάλεσε στὴν Νίκαια, ἦταν πιστὸς ἐκεῖνος.</p>

			<p>Ὁ Ἅγιος Σπυρίδωνας στὴ Σύνοδο τὴν Πρώτη <br>
			ὑπέρμαχος ἐδείχθηκε σὲ ὅλη τὴν ἀνθρωπότη.</p>

			<p>Ὁ Ἄρειος πλανήθηκε καὶ ἔλεγε παῥῥησία<br>
			ἐνάντια γιὰ τὸ Χριστὸ καὶ τὴν Ὀρθοδοξία.</p>

			<p>Ὁ Ἅγιος Σπυρίδωνας ποὺ εἶπε τὴν ἀλήθεια <br>
			τὸν Ἄρειο ἀποστόμωσε διὰ τὰ παραμύθια.</p>

			<p>Θαῦμα μεγάλο ἔκανε μὲ ἕνα κεραμίδι, <br>
			ὡς ἔκανε πρωτύτερα μὲ τὸ χρυσὸ τὸ φίδι.</p>

			<p>Λέγει λοιπὸν στὸν Ἄρειο τὸ βλέπεις ἕνα εἶναι,<br>
			καὶ ἄνοιξε τὰ μάτια σου βλέπε σωστὰ καὶ κρίνε.</p>

			<p>Προσεύχεται ὁ Ἅγιος καὶ γίνεται τὸ θαῦμα<br>
			καὶ ὅλος ὁ κόσμος ἐπιστέψε ἀμέσως ἐν τῷ ἅμα.</p>

			<p>Τρία εἶναι τὰ συστατικὰ σ᾿ αὐτὸ τὸ κεραμίδι·<br>
			χῶμα, νερὸ καὶ ἡ φωτιά, αὐτὰ τὰ τρία εἴδη.</p>

			<p>Ἔπεσε κάτω τὸ νερὸ καὶ ἡ φωτιὰ στὰ ὕψη, <br>
			καὶ μέσα στὴν παλάμη του τὸ χῶμα εἶχε ἀφήσει.</p>

			<p>Κι ἔδειξε στὸν Ἄρειο πὼς ἡ Ἁγία Τριάδα, <br>
			τρία εἶναι τὰ πρόσωπα μὰ ἕνα σὰν μονάδα.</p>

			<p>Ὅμως δὲν συνετίστηκε, εἶχε οἰκτρὸ τὸ τέλος,<br>
			γιατὶ εἶχε ὑπερηφάνεια, ἦταν διαβόλου μέλος.</p>

			<p>Μαζὶ μὲ τὰ ἄλλα του παιδιὰ εἶχε καὶ μία θυγατέρα, <br>
			ὅμως κι ἐκείνη ξαφνικὰ ἀπέθανε μία μέρα.</p>

			<p>Μία καλὴ γειτόνισσα ἔδωσε στὴν Εἰρήνη,<br>
			ἕνα ὡραῖο κόσμημα νὰ τὸ φυλάξῃ ἐκείνη.</p>

			<p>Τὸ ζήτησε ἡ γειτόνισσα στὸν Ἅγιο τὸ πράγμα,<br>
			μὰ δὲν τὸ βρῆκε πουθενὰ κι ἐδῶ ἔγινε τὸ θαῦμα.</p>

			<p>Στὸν τάφο πῆγε ὁ Ἅγιος καὶ στὸ νεκρὸ παιδί του,<br>
			ὡσὰν νὰ ἦταν ζωντανὴ ἐμίλησε μαζί του.</p>

			<p>Εἰρήνη, τὸ ξένο κόσμημα, ποῦ τὄθεσες κρυμμένο;<br>
			στὸ τάδε μέρος θὰ τὸ βρεῖς πατέρα φυλαγμένο.</p>

			<p>Κοιμήσου πάλη κόρη μου εἶπε μὲ παῤῥησία,<br>
			ὡς τὴ μεγάλη καὶ φρικτὴ Δευτέρα Παρουσία.</p>

			<p>Νεκρὰ σὺν ἐν τάφῳ προσφωνεῖς ἣν τὸ τροπάριό σου<br>
			καὶ ἐκεῖ θαυματούργησε τὸ Ἅγιο πρόσωπό σου.</p>

			<p>Εἶναι θαυμάτων ποταμὸς ὁ βίος τοῦ Ἁγίου,<br>
			μὲ χάρι καὶ λαμπρότητα πνεύματος Παναγίου.</p>

			<p>Ἀκόμα μὲ τὴ χάρι σου ἐγιάτρεψες βασιλέα, <br>
			μέσα στὸν κόσμο ἤσουνα κατάκαρπη ἐλαία.</p>

			<p>Ἀνέστησες μικρὸ παιδὶ σὲ μία γυναῖκα ξένη,<br>
			ὅταν σὰν μάνα ἔκλαιγε καὶ ἦταν λυπημένη.</p>

			<p>Κι ἔγινε ἐκεῖ θαῦμα διπλό, γιατὶ τὴν ἴδια μέρα, <br>
			πρὶν ἀναστήσῃ τὸ παιδί, ἀπέθανε ἡ μητέρα.</p>

			<p>Προσεύχεται πρὸς τὸ Θεὸ καὶ τὴ ζωὴ τῆς δίνει, <br>
			κι ἔτσι καὶ στὸ ὀρφανὸ παιδὶ τὴ μάνα του ἀφήνει.</p>

			<p>Ὁ Ἅγιος ἦταν βοσκὸς μὲ πρόβατα καὶ γίδες, <br>
			ὅμως καὶ ἐκεῖ ὁ πονηρὸς τοῦ ἔστησε παγίδες.</p>

			<p>Ἐπῆγε ἕνας ἔμπορος γίδες γιὰ ν᾿ ἀγοράσῃ, <br>
			καὶ ἐκμεταλλεύθη πονηρὰ τὸν Ἅγιον νὰ γελάσῃ.</p>

			<p>Τοῦ ἔδωσε λίγα λεφτὰ στὴ πληρωμὴ ἐπάνω, <br>
			κι ἔτσι κέρδισε αὐτὸς μία γίδα παραπάνω.</p>

			<p>Θαῦμα τοῦ φανέρωσε αὐτὴ ἡ γίδα ἡ μία,<br>
			γιατὶ ἔκανε στὸν Ἅγιο σωστὴ παρανομία.</p>

			<p>Τὴν ἔβγαλε ἀπὸ τὸ μαντρί, στὸ δρόμο τὴν κεντοῦσε,<br>
			ἀλλὰ στρεφόταν στὸ μαντρὶ καὶ δὲν ἀκολουθοῦσε.</p>

			<p>Αὐτὸ ἔγινε δύο τρεῖς φορὲς, ἀλλὰ τὴν τρίτη δόση,<br>
			τὸν ἔπεισε ὁ Ἅγιος καὶ αὐτὴ νὰ τὴν πληρώσῃ.</p>

			<p>Τὴν πλήρωσε καὶ ἔφυγε τοῦ πλάνου τὶς παγίδες,<br>
			καὶ ἀκολούθησε καὶ αὐτὴ μαζὶ μὲ τσ᾿ ἄλλες γίδες.</p>

			<p>Ἔκανε ἕνα μάθημα ὁ Ἅγιος στὸ χασάπη,<br>
			νὰ εἶναι πάντα δίκαιος νὰ φεύγῃ ἀπ᾿ τὴν ἀπάτη.</p>

			<p>Διάκος ὑπερηφανεύτηκε γιὰ τὴ γλυκιὰ φωνή του, <br>
			καὶ ὁ Ἅγιος τὸν τιμώρησε γιὰ τὴ διαγωγή του.</p>

			<p>Στὴν ἐκκλησία ποὺ ἔψαλε δὲν μίλαγε καθόλου, <br>
			γιατὶ ἡ ὑπερηφάνεια εἶναι ἔργο τοῦ διαβόλου.</p>

			<p>Ὁ Ἅγιος τὸν λυπήθηκε κάνει τὴν προσευχή του,<br>
			καὶ τοῦ ῾δωσε ὁ καλὸς Θεὸς πάλι τὴ φωνή του.</p>

			<p>Τοῦ ἔδωσε ἕνα μάθημα γιὰ τὸν ἐγωϊσμό του<br>
			καὶ ἔπειτα ἐταπείνωσε πολὺ τὸν ἑαυτό του.</p>

			<p>Μία μέρα στὸν ἑσπερινὸ ἐπῆγε γιὰ νὰ ψάλῃ, <br>
			ἐκτὸς ἀπὸ τὸ διάκο του ποὺ δὲν ὑπῆρχε ἄλλος.</p>

			<p>Διάβαζαν τὸν ἑσπερινό, θεία ἀκολουθία, <br>
			καὶ ἀκούστηκε εἰς τὸν Ναὸ ἀγγέλων μελωδία.</p>

			<p>Ἄγγελοι ἀπ᾿ τὸν οὐρανὸ ἦρθαν καὶ κελαηδοῦσαν, <br>
			μὲ τὸν Ἅγιο Σπυρίδωνα μαζὶ συλλειτουργοῦσαν.</p>

			<p>Μία μέρα στὸν ἑσπερινὸ ποὺ ἤτανε σκοτάδι, <br>
			ἕνα καντήλι ἀδειανὸ ἐγέμισε ἀπὸ λάδι.</p>

			<p>Εἰδωλολάτρη ἔπεισε, τὸν ἔφερε κοντά του, <br>
			γιατὶ ἔβλεπε στὸν Ἅγιο τὴν προορατικότητά του.</p>

			<p>Γκρεμίζει ἕνα εἴδωλο εἰς τὴν Ἀλεξανδρεία, <br>
			ποὺ προσευχήθηκε θερμὰ μὲ πίστι καὶ ἀνδρεία.</p>

			<p>Τὸ Ἅγιο του τὸ λείψανο τὴν Κέρκυρα στολίζει, <br>
			πάντα μὲ θεία εὐωδία ὅλο μοσχομυρίζει.</p>

			<p>Τὸ λιτανεύουν οἱ πιστοὶ σ᾿ ὁλόκληρη τὴν πόλι,<br>
			ἐλύτρωσε τὴν Κέρκυρα ἀπ᾿ τὴν βαριὰ πανώλη.</p>

			<p>Ἔδιωξε τοὺς Ἀγαρηνοὺς μὲ αὐστηρὸ τὸ ὕφος, <br>
			στὸ χέρι του τὸ δεξιὸ κρατοῦσε ἕνα ξίφος.</p>

			<p>Τρομάξανε οἱ Ἀγαρηνοὶ καὶ σκορπιστῆκαν ὅλοι, <br>
			ὁ Ἅγιος Σπυρίδωνας ἐφύλαξε τὴν πόλι.</p>

			<p>Δὲν ἤθελε ὁ Ἅγιος αἱρετικοὺς κοντά του,<br>
			μόνο ὀρθόδοξο λαὸ νὰ ψάλῃ τὸ ὄνομά του.</p>

			<p>Τιμώρησε τοὺς παπικοὺς μέσα στὴν ἐκκλησία,<br>
			τοὺς ἔκαψε μὲ κεραυνοὺς ποὺ κάναν ἀνταρσία.</p>

			<p>Καὶ ἄλλο θαῦμα ἔγινε σὲ μία δαιμονισμένη,<br>
			ὅπου ὑπέφερε πολὺ καὶ ἦταν δυστυχισμένη.</p>

			<p>Μὲ τρεῖς φορὲς ποὺ πέρασαν στὸ λείψανό του ἐπάνω, <br>
			ἔφυγε τὸ δαιμόνιο σὰν τὸ ἀεροπλάνο.</p>

			<p>Σὲ στρατιώτη Γερμανὸ ἔδωσε τὴν ὑγεία, <br>
			ποὺ ἦταν ἄρρωστος βαριὰ ἀπὸ παραλυσία.</p>

			<p>Ἀμέτρητα τὰ θαύματα ποὺ κάνει νύχτα-μέρα, <br>
			καὶ τὴν Εὐρώπη ἔσωσε ἀπὸ βαριὰ χολέρα.</p>

			<p>Γυναίκα ἀπὸ τὴν Ἤπειρο εἶχε παραλυσία,<br>
			τὴν πήγανε στὴν Κέρκυρα καὶ βρῆκε θεραπεία.</p>

			<p>Εἶχε μεγάλες ἀρετὲς σὲ ὅλο του τὸ βίο, <br>
			καὶ ἔγινε θαυματουργός, καύχημα τῶν Ἁγίων.</p>

			<p>Εὐλάβεια εἶχε στὸ Θεό, πίστι, δικαιοσύνη, <br>
			ταπείνωσι, πραότητα καὶ ἐλεημοσύνη.</p>

			<p>Ἦταν Δεσπότης ταπεινός, θερίζανε τὰ στάρια,<br>
			καὶ θέριζε κι ὁ Γέροντας μαζὶ μὲ παλληκάρια.</p>

			<p>Δροσιὰ τοῦ ἔδωσε ὁ Θεὸς πάνω στὴ κεφαλή του,<br>
			ἦταν «σημεῖο» σύντομο νὰ ἑνωθῇ μαζί του.</p>

			<p>Τότε στοὺς ἄλλους θεριστές, ἔδωσε ὁδηγίες,<br>
			μὲ συμβουλὲς προφητικὲς καὶ μὲ παραγγελίες.</p>

			<p>Τοὺς εἶπε μετὰ θάνατον Χριστὸς θὰ τὸν τιμήσῃ,<br>
			καὶ ὁ ὀρθόδοξος λαὸς θὰ τὸν πανηγυρίσῃ.</p>

			<p>Καὶ βγῆκαν ἀληθινὰ τὰ λόγια τοῦ Ἁγίου, <br>
			καὶ τὸν δοξάζουν οἱ πιστοὶ ὅλοι της ὑδρογείου.</p>

			<p>Ὦ Ἅγιε Σπυρίδωνα κάνε τὴν προσευχή σου,<br>
			καὶ μέσα στὸν παράδεισο νὰ εἴμαστε μαζί σου.</p>

			<p>Καὶ φώτιζέ μας τὴν ψυχή, στὸν κόσμο ἐδῶ ποὺ ζοῦμε,<br>
			σὰν κάναμε ἁμαρτήματα νὰ τὰ μετανοοῦμε.</p>

			<p>Μὲ τὴν ἐξομολόγηση καὶ θεία κοινωνία, <br>
			μὲ εὐσπλαχνία τοῦ Θεοῦ θὰ βροῦμε Σωτηρία.</p>

			<p>Νὰ ἔχουμε τὶς ἀρετές, ποὺ ὁ Θεὸς τὶς δίνει, <br>
			ἀγάπη, πίστι, ἔλεος καὶ ταπεινοφροσύνη.</p>

			<p>Αὐτὲς νὰ ἀπολαύσουμε μὲ τοῦ Θεοῦ τὴ χάρι,<br>
			καὶ τὶς δικές σου προσευχὲς ὦ Ἅγιε μακάρι.</p>

			<p>Ὅλες αὐτὲς οἱ ἀρετὲς τὸν βίο σου στολίζουν, <br>
			ἀρχιερεῖς καὶ ἄρχοντες ὅλοι σὲ μακαρίζουν.</p>

			<p>Ἔχεις καὶ τέλος ἅγιον, ἔδωσες τὴ ψυχή σου,<br>
			εἰς τὸν Πανάγιο Θεό, νὰ ἔχουμε τὴν εὐχή σου.</p>

			<p>Εὐχαριστῶ καὶ σέβομαι τὴν Ἁγιότητά σου,<br>
			ποὺ ἀξιώθηκα προσκύνημα στὰ Ἅγια λείψανά σου.</p>

			<p>Ὦ Ἅγιε Σπυρίδωνα, προσεύχου καὶ γιὰ μένα, <br>
			δέξου δύο λόγια πτωχικὰ ποὺ ἔγραψε ἡ πένα.</p>

			</td>
		</tr>
	</table>
</div>

<hr>

</body>

</html>
