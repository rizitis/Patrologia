<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Κυριακός ο Αναχωρητής</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Κυριακὸς ὁ Ἀναχωρητής</h1>

<p style="text-align: center">29 Σεπτεμβρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td>Ὁ Ὅσιος Κυριακὸς γεννήθηκε στὴν Πόλι,<br>
			πατέρας του ἤτανε παπὰς καὶ τὸν ζηλεῦαν ὅλοι.<p>Εἰς τὴν Κωνσταντινούπολι 
			θεῖον εἶχε δεσπότη,<br>
			τοῦ μίλησε ἡ μητέρα του, τὸν ἔκανε ἀναγνώστη.</p>

			<p>Ἐδιάβαζε ἀπὸ μικρὸς θρησκευτικὰ βιβλία,<br>
			καὶ θαύμαζε Δημιουργοῦ γιὰ κόσμου σωτηρία.</p>

			<p>Καὶ σὰν ἐμελέτα τὶς Γραφὲς ἄναψε ἡ καρδιά του<br>
			καὶ θεῖος ζῆλος ἔτρωγε ὅλα τὰ σωθικά του.</p>

			<p>Ἦταν δεκαοχτὼ χρονῶν, μπῆκε σ᾿ ἕνα βαπόρι,<br>
			γιὰ τὰ Ἱεροσόλυμα εἶχε ἐκεῖνο πλώρη.</p>

			<p>Δύο πατέρες εὕρηκε εἰς τὴν Ἁγία πόλι<br>
			Εὐστόργιον καὶ Εὐθύμιον καὶ ἐχαρῆκαν ὅλοι.</p>

			<p>Τοῦ εὐχήθηκε ὁ Εὐθύμιος, πάει στὸν Ἰορδάνη,<br>
			εὑρῆκε τὸν Γεράσιμο, τοῦ εἶπε τὶ νὰ κάνῃ.</p>

			<p>Ἀμέσως τὸν διόρισε μέσα στὸ μαγειρεῖο,<br>
			ὁ κόπος δὲν τὸν ἔπιανε· νέο παιδί, θηρίο.</p>

			<p>Ζοῦσε μὲ ἄρτο καὶ νερὸ μόνο κάθε δυὸ μέρες,<br>
			ἔκανε θεῖες προσευχές, σ᾿ οὐράνιους αἰθέρες.</p>

			<p>Ὁ Ὅσιος Γεράσιμος πολὺ τὸν ἀγαπάει,<br>
			τὸν παίρνει τὴν Σαρακοστὴ στὴν ἔρημο ποὺ πάει.</p>

			<p>Εἶδε ὁ Ἅγιος Γεράσιμος σὲ μυστικὴ ὀπτασία,<br>
			πὼς ἐκοιμήθη ὁ Εὐθύμιος, νὰ πᾶνε στὴν κηδεία.</p>

			<p>Ἐπῆρε καὶ τὸν Κυριακὸ καὶ προχωροῦνε πάλι,<br>
			Ἁγίου σῶμα ἔθαψαν μ᾿ εὐλάβεια μεγάλη.</p>

			<p>Ὁ Ὅσιος Γεράσιμος τελείωσε τὴ ζωή του,<br>
			στὸν οὐρανὸ ἐπέταξε ἡ φωτεινὴ ψυχή του.</p>

			<p>Ἔφυγε τότε ὁ Κυριακὸς μονὴ Σουκᾶ πηγαίνει,<br>
			τοῦ δίνουν διακονήματα, ὅλα τὰ ὑπομένει.</p>

			<p>Σὲ ἡλικία τῶν ἐτῶν σαράντα ἔχει γίνει,<br>
			καὶ πῆρε τὸ ἀξίωμα τότε Ἱεροσύνης.</p>

			<p>Δύο συμφιλίωνε ἐχθροὺς σὰν εἴχανε μαλώσει,<br>
			ποτέ του δὲν ἐθύμωσε εἰς τὴν ζωὴ τὴν τόση.</p>

			<p>Στὴν ἔρημο τοῦ Νατουφᾶ πῆγε νὰ κατοικήσῃ<br>
			τροφὲς δὲν βρίσκονταν ἐκεῖ, σκέφτονταν πῶς νὰ ζήσῃ.</p>

			<p>Μονάχα σκυλοκρόμμυδα θὰ εἶχε γιὰ τροφή του,<br>
			παρακαλάει τὸν Θεὸν θερμὰ στὴν προσευχή του.</p>

			<p>Νὰ τὰ γλυκάνῃ ὁ Θεὸς νὰ ῾χουν καλὴν οὐσία,<br>
			καθημερινὰ θὰ εἴχανε αὐτὰ τροφοδοσία.</p>

			<p>Καὶ ὁ Θεὸς ἐπήκουσε τότε τὴν προσευχή του,<br>
			καὶ ἀπὸ πικρὰ ἐγλύκαναν, τὰ εἶχαν γιὰ τροφή τους.</p>

			<p>Τέσσερα χρόνια ἔτρωγαν εὐλογημένα χόρτα,<br>
			καὶ ἦταν ἡ ὑγεία τοὺς καλύτερη ἀπὸ πρῶτα.</p>

			<p>Ἐπῆγε ἕνας χριστιανὸς ψωμιὰ σ᾿ ἕνα μουλάρι,<br>
			ἦταν ζεστὰ καὶ νόστιμα, Θεοῦ εἶχαν τὴ χάρι.</p>

			<p>Ἔβρασε λάθρα ὁ μαθητὴς πρὶν νὰ τὸν ἐρωτήσῃ,<br>
			ἀπὸ τὰ σκυλοκρέμμυδα καὶ εἶχε ἀσθενήσει.</p>

			<p>Προσεύχεται ὁ Ἅγιος καὶ κάνει ἕνα ἀκόμα<br>
			καὶ ὅταν τὸν κοινώνησε ζωντάνεψε τὸ σῶμα.</p>

			<p>Πατέρας τὸν παρακαλεῖ δαιμόνιο νὰ βγάλῃ<br>
			τὸν γιό του ἐβασάνιζε, λύπη εἶχε μεγάλη.</p>

			<p>Ὁ Ὅσιος προσευχήθηκε, τὸν ἔχρισε μὲ λάδι,<br>
			ἐλευθερώθη ἀπ᾿ τὴ σκλαβιὰ ποὺ ἦταν στὸ σκοτάδι.</p>

			<p>Μεγάλη ἀνδρεία ἔδειξε τότε στὴν οἰκουμένη,<br>
			ποὺ ἐπολέμησε σκληρὰ τότε τὸν Ὠριγένη.</p>

			<p>Πολὺν καιρὸ οἱ αἱρετικοὶ χτυποῦν τὴν Ἐκκλησία,<br>
			τοὺς ἐξολόθρευσε ὁ Θεὸς καὶ ἔγινε ἡσυχία.</p>

			<p>Τὸν ἐνοχλοῦσαν οἱ πιστοὶ ἀπὸ τὴν προσευχή του,<br>
			πῆγε στὴ Λαύρα τοῦ Σουκᾶ μὲ ἕνα μαθητή του.</p>

			<p>Ἡ Λαύρα ἀντὶ γιὰ φύλακα εἶχε ἕνα λιοντάρι,<br>
			τοὺς ἄφησε κι ἐπέρασαν, τοὺς ἔκανε τὴ χάρι.</p>

			<p>Ὁ Ὅσιος τὸν λέοντα τὸν εἶχε φύλακά του,<br>
			ποὺ τὰ θηρία ἔδιωχνε ἀπ᾿ τὰ λαχανικά του.</p>

			<p>Στρώνει τραπέζι ὁ Ὅσιος, πάει καὶ τὸ λιοντάρι,<br>
			μὲ τὴ σειρά του θέλησε μερίδα του νὰ πάρῃ.</p>

			<p>Τοῦ ἔδωσε μὲ τὸ χέρι του ἄρτον γιὰ νὰ τὸν φάῃ,<br>
			τὸν ἔστειλε στὸν κῆπο του, γερὰ νὰ τὸν φυλάῃ.</p>

			<p>Τὸν Ἰωάννη Κύριλλο φεύγουν μὲ καλοσύνη,<br>
			δὲν τοὺς πειράζει ὁ λέοντας καὶ ἔφυγαν κι ἐκεῖνοι.</p>

			<p>Στὸν τόπο τότε ἔγινε μεγάλη ξηρασία,<br>
			ὁ Ὅσιος κάνει προσευχή, βροχὴ ἦρθε πλουσία.</p>

			<p>Δύο μαθητές του πήγαιναν νὰ τὸν ἐπισκεφθοῦνε,<br>
			ἔτυχε ἕνα παράξενο στὸ δρόμο τους νὰ δοῦνε.</p>

			<p>Πέρασαν σ᾿ ἕνα σπήλαιο μέσα στὴ γῆ χωσμένο,<br>
			μία γυναίκα εἴδανε, σῶμα σκελετωμένο.</p>

			<p>Τὴν ρώτησαν πῶς βρέθηκε στὸν ἔρημο τὸν τόπο,<br>
			εἶπε πὼς «ἐσκανδάλιζα τὰ ὦτα τῶν ἀνθρώπων.</p>

			<p>Ἤμουνα τραγουδίστρια, ψυχὲς εἶχα λερώσει,<br>
			καὶ ἦρθα ἐδῶ στὴν ἔρημο, ψυχὴ νὰ μετανιώσῃ.</p>

			<p>Νερὸ ἀπὸ τοῦ Σιλωὰμ πῆρα ἕνα δοχεῖο,<br>
			κι ἕνα ζεμπίλι ὄσπρια τροφή μου γιὰ τὸ βίο.</p>

			<p>Ὡς τώρα δὲν λιγόστεψαν τὰ τρόφιμα καθόλου,<br>
			νυχθημερὸν προσεύχομαι πρὸς πεῖσμα τοῦ διαβόλου.»</p>

			<p>Στὸν Ὅσιο Κυριακὸ εἶπαν ἀφήγησί της,<br>
			εἶπε σὰν ἐπιστρέψουνε νὰ πᾶν συνάντησί της.</p>

			<p>Στράφηκαν εἰς τὸ σπήλαιο, τὴν βρῆκαν πεθαμένη,<br>
			τὴν ἔθαψαν στὸ σπήλαιο, ψυχὴ ἁγιασμένη.</p>

			<p>Ὁ Ὅσιος στὴν ἔρημο ἐνενήντα χρόνια ζοῦσε,<br>
			μὲ πίστι καὶ εὐλάβεια Θεὸν εὐαρεστοῦσε.</p>

			<p>Ἔζησε ἑκατὸν ὀχτὼ χρόνια εἰς τὴν ζωή του,<br>
			γαλήνιος, πραότατος, μέχρι τὴν κοίμησί του.</p>

			<p>Λίγο καιρὸ ἀσθένησε προτοῦ τῆς κοίμησής του,<br>
			εἰς Παντοδύναμον Θεὸν παρέδωσε ψυχή του.</p>

			<p>Λέγεται ἀναχωρητής, πάντοτε τριγυρνοῦσε,<br>
			ἐρήμους τὶς ἀλώνιζε, ποτὲ δὲν σταματοῦσε.</p>

			<p>Ὅσιε ἀναχωρητή, Ἅγιε Κυριακέ μας,<br>
			προσεύχου πάντα στὸ Θεὸ γιὰ ἁμαρτωλὲς ψυχές μας.</p>

			</td>
		</tr>
	</table>
</div>

<hr>

</body>

</html>