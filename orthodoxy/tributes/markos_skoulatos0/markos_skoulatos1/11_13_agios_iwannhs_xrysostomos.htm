<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Ιωάννης ο Χρυσόστομος</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Ἰωάννης ὁ Χρυσόστομος</h1>

<p style="text-align: center">13 Νοεμβρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Τὸν Ἱερὸ Χρυσόστομο τὶς νὰ τὸν διηγήσῃ;<br>
			ἀφοῦ στὸν θρόνο τοῦ Θεοῦ δίπλα ἔχει καθίσει.</p>

			<p>Ὁ ἅγιος Νικόδημος γράφει γι᾿ αὐτὸ τὸ θέμα,<br>
			εἶν᾿ θεϊκὰ τὰ λόγια του, δὲν εἶναι καθόλου ψέμα.</p>

			<p>Ἂν ἠμπορῇ ὁ ἄνθρωπος ὠκεανὸ νὰ φθάσῃ,<br>
			μ᾿ ἕνα κουτάλι στὴν ξηρὰ τὴν θάλασσα ν᾿ ἀδειάσῃ,<br>
			ἔ! τότε καὶ τὸν ἅγιο μπορεῖ νὰ ἐγκωμιάσῃ.</p>

			<p>Ὁ Ἁγιορείτης ἅγιος πάλι τὸν περιγράφει<br>
			συνοπτικὰ τὸν βίο του, δίχως νὰ κάνῃ λάθη.</p>

			<p>Σεκοῦνδος ὁ πατέρας του, Ἀνθοῦσα ἡ μητέρα<br>
			ἀπὸ μικρὸς εἶναι σοφός, παίζει Χριστοῦ φλογέρα.</p>

			<p>Ὁ ἅγιος Μελέτιος τὸν κάνει ἀναγνώστη,<br>
			διάκονον, πρεσβύτερον, Φλαβιανὸς εἰσέτι.</p>

			<p>Ὁ πατριάρχης Νεκτάριος στὴν Πόλι ἐκοιμήθει<br>
			κι᾿ ἀπὸ τὴν Ἀντιόχεια Ἰωάννης προσεκλήθει.</p>

			<p>Τὸν ἔκαναν κανονικῶς στὴν Πόλιν πατριάρχη,<br>
			μ᾿ ἄσκηση καὶ ἐγκράτεια φρόντισε νὰ ἄρχῃ.</p>

			<p>Εἶχε χυλὸ τοῦ κριθαριοῦ διὰ τροφοδοσία,<br>
			καὶ λίγο ὕπνο ἔπαιρνε ἐπάνω στὰ σχοινία.</p>

			<p>Ἤτανε ὑπερβολικὸς εἰς τὴν φιλανθρωπία,<br>
			ἐδίδασκε τοὺς χριστιανοὺς εἰς τὴν φιλοπτωχία.</p>

			<p>Ἐδίδασκε νὰ ἀπέχουνε ἀπὸ πλεονεξία,<br>
			προσέκρουσε στὴν βασίλισσα, ὀνόματι Εὐδοξία.</p>

			<p>Ἐπείραζαν τὴν μιαρὴ τὰ λόγια του ἁγίου,<br>
			γιατὶ ἦσαν ἐνάντια τοῦ ἰδικοῦ της βίου.</p>

			<p>Τὸν ἀμπελῶνα ἅρπαξε μιᾶς χήρας Καλλιτρόπης,<br>
			τὴν ἤλεγξεν ὁ ἅγιος στὸν τρόπο τὸν δικό της.</p>

			<p>Αὐτὴ δὲν συμμορφώθηκε ἀλλ᾿ ἔγινε θηρίον,<br>
			καὶ ἐξορία ἔστειλε Χρυσόστομον τὸν θεῖον.</p>

			<p>Τρεῖς ἐξορίας ἔλαβε ἀπὸ τὴν Εὐδοξία<br>
			ἡ τελευταία ἔγινε στὴν Κουκουσὸ Ἀρμενίας.</p>

			<p>Θλίψεις πολλὲς ὑπέμεινε, ψυχήν του παραδίνει<br>
			ἔτος τετρακόσια ἑπτὰ ἐκοιμήθη ἐν εἰρήνῃ.</p>

			<p>Ἐπίσκοποι συνήργησαν στ᾿ ἁγίου τὴν ἐξορία,<br>
			ἐπέθαναν μὲ βάσανα καὶ κάθε ἀσθενεία.</p>

			<p>Ἐτιμωρήθηκε σκληρὰ βασίλισσα Εὐδοξία,<br>
			ποὺ πρωτοπόρος ἤτανε σὲ κάθε ἐξορία.</p>

			<p>Ἀρρώστησε καὶ πέθανε· μετὰ τὸν θάνατό της<br>
			τριάντα δύο χρόνια ἔτρεμε ὁ τάφος ὁ δικὸς της.</p>

			<p>Ὅταν ἀνεκομίσθηκε τὸ λείψανο τοῦ ἁγίου<br>
			εἰς τὴν Κωνσταντινούπολι, Χρυσόστομου τοῦ θείου.</p>

			<p>Ἐτότε πιὰ δὲν ἔτρεμε ὁ τάφος Εὐδοξίας,<br>
			ὁ ἅγιος τὴν συγχώρησε γι᾿ αὐτὴ τὴν ἀδικία.</p>

			<p>Ἀνώνυμος ἐπίσκοπος ἔκανε προσευχή του,<br>
			νὰ δεῖ θεῖον Χρυσόστομο, ποῦ εἶναι ἡ ψυχή του.</p>

			<p>Ἐνῷ λοιπὸν προσηύχετο εἰς ἔκστασιν ἐφάνη,<br>
			τὸν πῆρε ἄνδρας φωτεινὸς καὶ πήγανε σεργιάνι.</p>

			<p>Ἔβλεπαν στὸν παράδεισο ἁγίους μὲ στεφάνι,<br>
			λυπήθηκε ὁ ἐπίσκοπος δὲν εἶδε Ἰωάννη.</p>

			<p>Τοῦ ἀπαντᾶ ὁ ἄγγελος καὶ τὸν καθησυχάζει,<br>
			τὸν Ἱερὸ Χρυσόστομο νὰ τὸν ἐγκωμιάζῃ.</p>

			<p>Ἀδύνατο εἶναι νὰ δῇς τὸ θεῖο πρόσωπό του,<br>
			τὸν ἔχει δίπλα ὁ Χριστὸς στὸν θρόνο τὸν δικό του.</p>

			<p>Εἶναι πολὺ θαυματουργὸς μὲ τοῦ Χριστοῦ τὴν χάρι,<br>
			δικαίως στεφανώθηκε εἶν᾿ τοῦ Χριστοῦ καμάρι.</p>

			<p>Στὴ Νάξο ἐδῶ ποὺ μένομε βρίσκεται ἡ Μονή του<br>
			ἐπάνω σὲ βουνοπλαγιά, νὰ ῾χωμε τὴν εὐχή του.</p>

			<p>Ἀπ᾿ τὰ πολλὰ τὰ θαύματα ποὺ κάνει στὸ νησί μας<br>
			θὰ γράψω λίγα τοπικά, πρὸς ἐνημέρωσί μας.</p>

			<p>Τὰ διηγοῦνται ἄνθρωποι ποὺ τὰ ῾χουν ἀκουσμένα,<br>
			νὰ ὠφελοῦνται οἱ χριστιανοί, πρέπει νὰ ῾ναι γραμμένα.</p>

			<p>Γυναῖκα ἀπὸ τὶς Ἐγκαρὲς καὶ τὸ χωριὸ Γαλήνη,<br>
			μᾶς εἶπε γιὰ τὸν ἅγιο, ποὺ θαῦμα του εἶχε γίνει.</p>

			<p>Δὲν εἶχε αὐτοκίνητο τὴν ἐποχὴ ἐκείνη,<br>
			ἐρχόταν ποδαρόδρομο εἰς τὴν Μονὴ νὰ μείνῃ.</p>

			<p>Τὶς πέτρες τεμαχίζανε τότε μὲ τὰ φουρνέλλα,<br>
			κι ἀνύποπτη ἐβάδιζε εἰς τὸ βουνὸ ἡ Στέλλα.</p>

			<p>Ὁ μάστορας ποὺ ἔβαλε φωτιὰ εἰς τὸ φυτίλι,<br>
			φώναξε «βάρδααα!» δυνατὰ καὶ γρήγορα εἶχε φύγει.</p>

			<p>Ἡ Στέλλα δὲν τὴν ἄκουσε τότε τὴ φωνή του<br>
			καὶ βάδιζε ἀτάραχη εἰς τὴν διαδρομή της.</p>

			<p>Μὰ ἔξαφνα ποὺ βάδιζε ἀκούει ἕνα κρότο,<br>
			καὶ στὸν ἀέρα ἔπεφταν πέτρες σὲ κάθε τόπο.</p>

			<p>Ἐτρόμαξε ἡ Στυλιανή, κάνει τὴν προσευχή της<br>
			στὸν ἅγιο Χρυσόστομο ποὺ ἤτανε μαζί της.</p>

			<p>Οἱ πέτρες κάτω ἔπεσαν χωρὶς νὰ τὴν ἀγγίξουν,<br>
			ποὺ ἔπρεπε κανονικὰ νεκρὴ νὰ τὴν ἀφήσουν.</p>

			<p>Αὐτὰ μᾶς διηγήθηκε μὲ τὸ δικό της στόμα<br>
			τὸ θαῦμα αὐτὸ ποὺ ἔγινε, θὰ τὸ θυμᾶται ἀκόμα.</p>

			<p>Κι ἂς ποῦμε κι ἕνα δεύτερο, ποὺ εἶναι κι αὐτὸ θαῦμα,<br>
			εἰς τοῦ ἁγίου τὴν Μονὴ ἔγινε αὐτὸ τὸ πρᾶγμα.</p>

			<p>Κατέβαινε ἕνας ὁδηγὸς ποὺ ἦταν μὲ τ᾿ ἁμάξι,<br>
			πρώτη στροφὴ ἀπ᾿ τὴ Μονὴ δὲν ἤτανε ἐντάξει.</p>

			<p>Τιμόνι δὲν ἐπρόσεξε, ἔκανε ἕνα λάθος,<br>
			μὲ τὸ ἁμάξι ἐβάδιζε ὁ ὁδηγὸς στὸ βάθος.</p>

			<p>Ἔπεσε κάτω στὸ γκρεμό, ἐπῆρε τὴν κατρακύλα,<br>
			ἔγινε τ᾿ ἁμάξι του σχεδὸν κομμάτια χίλια.</p>

			<p>Ὁ ὁδηγὸς δὲν ἔπαθε οὔτε μικράκι τραῦμα,<br>
			ἔγινε ὁλοφάνερο τοῦ Χρυσοστόμου θαῦμα.</p>

			<p>Ἦταν ὁδοκαθαριστὴς ὁ ἄνθρωπος κατόπιν<br>
			καὶ ἐδόξαζαν Θεὸν καὶ ἅγιον οἱ ἀνθρῶποι.</p>

			<p>Καὶ τρίτον θαῦμα γράφομε μὲ τοῦ Θεοῦ τὴν χάρι·<br>
			στ᾿ ἁγίου Ἱερὰ Μονή, τῆς Νάξου τὸ καμάρι.</p>

			<p>Πήγαιναν ἀπὸ τὰ χωριὰ ἅγιον νὰ τιμήσουν,<br>
			νὰ πᾶνε ἐκεῖ τὰ δῶρα τους καὶ νὰ τὸν προσκυνήσουν.</p>

			<p>Καὶ αὐτὸ τὸ θαῦμα ἀληθινὸ στ᾿ αὐτιὰ τὸ ἔχω ἀκούσει,<br>
			μόνον ὅποιος εἶν᾿ ἄπιστος καὶ θὰ τὸ ἀποκρούσῃ.</p>

			<p>Μεγάλη εἶναι Παρασκευή, γυναῖκες ξεκινοῦνε,<br>
			ἀπ᾿ τὸ Γλινάδο τὸ χωριό, εἰς τὴν Μονὴ νὰ μποῦνε.</p>

			<p>Σὰν ἔφτασαν εἰς τὴν Μονὴ τὸν κώδωνα ἐκτυπῆσαν,<br>
			μὰ δὲν ἀπήντησε κανεὶς καὶ στεναχωρεθῆκαν.</p>

			<p>Κατέβηκαν οἱ μοναχὲς στὴ χώρα γιὰ τὶς Ὧρες,<br>
			νὰ προσκυνήσουν τὸν Χριστὸ σὰν ἄλλες Μυροφόρες.</p>

			<p>Πάλι οἱ προσκυνήτριες μοναστηριοῦ τὴν πόρτα,<br>
			κτυποῦν καὶ πάλι δυνατά, εἶναι κλειστὴ σὰν πρῶτα.</p>

			<p>Τότε στενοχωρήθηκαν, δὲν ξέρουν τὶ νὰ ποῦνε,<br>
			κι ἄρχισαν διάλογο σὲ προσευχὴ ξεσποῦνε.</p>

			<p>Στὸν ἅγιο Χρυσόστομο λέν᾿ τὸ παράπονό τους<br>
			τὸ μοναστήρι ἦταν κλειστὸ καὶ εἶχαν τὸ σκοπό τους.</p>

			<p>Θὰ ἄφηναν τὰ δῶρα τους, θ᾿ ἀνάβαν τὰ κεριά τους,<br>
			θὰ θυμίαζαν τὸν ἅγιο, νὰ ῾ναι βοήθειά τους.</p>

			<p>Καὶ ὅπως τὰ σκέφτονταν αὐτὰ ὁ ἅγιος κάνει θαῦμα,<br>
			καὶ ἡ ἐξώπορτα ἡ κλειστή, ἀνοίγει ἐν τῷ ἅμα.</p>

			<p>Μεγάλη παίρνουνε χαρά, μπαίνουν καὶ προσκυνοῦνε,<br>
			ἀφήνουνε τὰ δῶρα τους εἶν᾿ ἕτοιμες νὰ βγοῦνε.</p>

			<p>Βγῆκαν ἀπ᾿ τὴν ἐκκλησιὰ καὶ ἔκλεισε ἡ πόρτα,<br>
			δίχως νὰ κλείσῃ ἄνθρωπος, ἦταν κλειστὴ ὅπως πρῶτα.</p>

			<p>Θὰ τελειώσω τὴ γραφὴ μὲ ἕνα ἄλλο θαῦμα,<br>
			ποὺ ῾ναι πολὺ σημαντικὸ καὶ γράφω ἐν τῷ ἅμα.</p>

			<p>Γερόντισσα μοναστηριοῦ λέγεται Θεοκτίστη,<br>
			μικρὴ κοπέλα ἔφυγε ἀπὸ γονέων σπίτι.</p>

			<p>Γερόντισσα μοναστηριοῦ εἶχεν ἐδῶ μιὰ θεία,<br>
			ποὺ τὸ ὄνομά της ἤτανε, τὴν χριστιανὴ Εὐγενία.</p>

			<p>Ἡ ἡγουμένη ἀντάμωσε μιὰ ἡμέρα ἕναν ἄνδρα,<br>
			λιοτρίβι ἔχει στὶς Μέλανες καὶ τοῦ ῾πε τὰ συμβάντα.</p>

			<p>Λέγει, κύριε Στέφανε, μᾶς κάνεις μία χάρι;<br>
			μὲ προσοχὴ καὶ σεβασμὸ ἀκούει τὸ παλληκάρι.</p>

			<p>Στὸν ἅγιο Χρυσόστομο νὰ στείλῃ λίγο λάδι<br>
			ν᾿ ἀνάβουμε τὸ καντήλι του κάθε πρωὶ καὶ βράδυ.</p>

			<p>Ὁ Στέφανος ντρεπότανε λάδι γιὰ νὰ ζητήσῃ,<br>
			πελάτες στὸ λιοτρίβι του μὴν τοὺς στενοχωρήσῃ.</p>

			<p>Μία ἡμέρα στὸ ἐργοστάσιο νέος μ᾿ ἕνα μουλάρι,<br>
			εἶχε φορτώσει τὶς ἐλιὲς τὸ λάδι του νὰ πάρῃ.</p>

			<p>Ξεφόρτωσε καὶ ἔφυγε μαζὶ μὲ τό μουλάρι<br>
			ὁ Στέφανος τὸν περίμενε τὸ λάδι του νὰ πάρῃ.</p>

			<p>Πέρασαν ἡμέρες ἀρκετὲς κι αὐτὸς ποὺ εἶχε ἔρθει<br>
			τοῦ Στέφανου τὸ λιοτρίβι δὲν ξαναεπεσκέφθη.</p>

			<p>Ἀποφασίζει ὁ Στέφανος καὶ πῆρε ὅλο τὸ λάδι,<br>
			στοῦ Χρυσοστόμου τὴν μονὴ ἐκεῖ ἔφυγε τροχάδην.</p>

			<p>Εἰκόνες πάει καὶ προσκυνᾷ καὶ στὸ προσκυνητάρι,<br>
			ἐγνώρισε τὸν Ἅγιο ἐλιὲς ποὺ εἶχε πάει.</p>

			<p>Ὦ! Ἅγιε Χρυσόστομε μεγάλη ἡ δύναμίς σου,<br>
			θυμήσου τοὺς ἁμαρτωλοὺς ἐμᾶς στὴν προσευχή σου.</p>

			</td>
		</tr>
	</table>
</div>

<hr>

</body>

</html>