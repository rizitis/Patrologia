<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Παχώμιος ο Μέγας</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Παχώμιος ὁ Μέγας</h1>

<p style="text-align: center">15 Μαΐου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td>Ὁ ὅσιος Παχώμιος ἐγεννήθη σὲ πατρίδα,<br>
			τοποθεσία Αἴγυπτο καὶ πόλι Θηβαΐδα.<p>Διακόσια ἐνενήντα μετὰ Χριστὸν 
			ἦταν ἡ γέννησή του,<br>
			εἰδωλολάτρες ἤσανε τότε οἱ γονεῖς του.</p>

			<p>Σὰν ἔφθασε εἴκοσι χρονῶν, εἰς τὸν στρατὸ πηγαίνει,<br>
			κι ἀπὸ ἀνθρώπους χριστιανοὺς γιὰ τὸν Χριστὸ μαθαίνει.</p>

			<p>Στὰ λόγια αὐτὰ φωτίστηκε ἀμέσως ἡ ψυχή του,<br>
			σὲ μέρος ἀποσύρθηκε, ἔκανε προσευχή του.</p>

			<p>Εἶπε· ἀληθινὸν Θεὸν πὼς θέλει νὰ γνωρίσῃ,<br>
			καὶ νὰ φυλάξῃ νόμο του εἰς ὅλη του τὴ ζήση.</p>

			<p>Ἔφυγε ἀπὸ τὸν στρατό, πάει γιὰ τὴν πατρίδα,<br>
			ἀντὶ νὰ πάῃ στοὺς γονεῖς, πάει στὴ Θηβαΐδα.</p>

			<p>Βρῆκε ναὸ χριστιανικό, παπᾶ παρακαλοῦσε<br>
			καὶ ὁμολόγησε Χριστό, νὰ βαπτισθῇ ζητοῦσε.</p>

			<p>Σὰν ἐβαπτίσθη στὸν Χριστό, γίνεται ἕνα θαῦμα,<br>
			τὸ χέρι μὲ οὐρανοῦ δροσιὰ γεμίζει ἐν τῷ ἅμα.</p>

			<p>Φωτίστηκε ὁ ὅσιος ἀπὸ τὴ θεία χάρι,<br>
			θέλει νὰ γίνῃ μοναχός, τὸν δρόμο του νὰ πάρῃ.</p>

			<p>Σὲ ἀσκητὴ Παλάμωνα ἐπῆγε νὰ ζητήσῃ<br>
			νὰ τόνε κάνῃ δόκιμο, εἰς τὴν μονὴ νὰ ζήσῃ.</p>

			<p>Τὸν διώχνει ὁ Παλάμωνας, τοῦ λέγει γιὰ νηστεία,<br>
			πῶς τρώγει ἁλάτι καὶ ψωμὶ καὶ κάνει ἀγρυπνία.</p>

			<p>Πολλὰ τοῦ εἶπε ὁ γέροντας γιὰ νὰ τὸν διαβάλει,<br>
			τ᾿ ἀπάντησε ὁ Παχώμιος δίχως νὰ τὸν προσβάλει·</p>

			<p>Ἐλπίζω πρῶτα στὸν Θεό, ἔπειτα στὶς εὐχές σου,<br>
			ὅτι θὰ ἐκτελῶ πιστὰ ὅλες τὶς συμβουλές σου.</p>

			<p>Τότε λοιπὸν τὸν κράτησε μέσα στὸ μοναστήρι,<br>
			ποὺ ζοῦσαν κοινοβιακὰ ὅλοι οἱ καλογῆροι.</p>

			<p>Τρίχινους σάκους ἔπλεκαν νὰ ἐλεοῦν ἀνθρώπους,<br>
			ποὺ κρύωναν νὰ ζεσταθοῦν ἀπὸ τοὺς ξένους τόπους.</p>

			<p>Σὰν νύσταζαν κουβάλαγαν ἄμμο μὲ τὸ ζεμπίλι,<br>
			γιὰ νὰ νικοῦνε τὸν ἐχθρὸ ποὺ ὕπνο εἶχε στείλει.</p>

			<p>Εἶχε πολλὴ ἐγκράτεια, πάλη μὲ τὴ νηστεία,<br>
			τὰ γράφει ὁ βιογράφος του, ἀλήθεια, ὄχι ἀστεία.</p>

			<p>Ἔβρασε ὁ Παχώμιος λάχανα γιὰ τὸ Πάσχα,<br>
			καὶ λίγο λάδι ἔριξε νὰ μὴν τὰ φάει μονάχα.</p>

			<p>Στενoχωρήθη ὁ γέροντας, λέει τὸ παλικάρι,<br>
			ἐχθὲς σταυρώθηκε ὁ Χριστὸς κι᾿ ἐγὼ νὰ φάω λάδι;</p>

			<p>Τοῦ λέγει ὁ Παχώμιος νὰ φάῃ ποὺ εἶναι Πάσχα,<br>
			ἔφαγε, ἀλλὰ ἀλάδωτα στὸ πιάτο του μονάχα.</p>

			<p>Ἔμαθε στὸν Παχώμιο τὴν ταπεινοφροσύνη,<br>
			γιατὶ ἡ ὑπερηφάνεια τὴν ἀρετὴ τὴν σβήνει.</p>

			<p>Ἀρρώστησε ὁ Παλάμωνας ξεράθηκε ἡ σπλῆνα,<br>
			νερὸ ψωμὶ δὲν χόρταινε τὸν ἔζωνε ἡ πεῖνα.</p>

			<p>Τὸ σῶμα τὸ βασάνιζε προτοῦ νὰ ἀποθάνῃ,<br>
			μιμήθηκε τοὺς μάρτυρες ποὺ καῖγαν οἱ τυράννοι.</p>

			<p>Ἀπέθανε ὁ Παλάμωνας, Παχώμιος τὸν θάβει,<br>
			κι ἐπέστρεψε εἰς τὸ κελὶ ποὺ ἔμενε τὸ βράδυ.</p>

			<p>Εἰς τὸ κελὶ ποὺ ἔμενε ἦρθε ἕνας ἀδελφός του,<br>
			ποὺ κατὰ σάρκα ἤτανε κι ἔγινε βοηθός του.</p>

			<p>Ἔγινε μοναχὸς κι αὐτὸς τὸν λέγαν Ἰωάννη,<br>
			ἀγωνιζόντανε μαζὶ νὰ πάρουν τὸ στεφάνι.</p>

			<p>Σὰν πέρασε λίγος καιρὸς πέθανε ὁ ἀδελφός του,<br>
			καὶ ἔμεινε ὁ Παχώμιος καὶ πάλι μοναχός του.</p>

			<p>Τὸν πείραζαν οἱ δαίμονες νὰ σηκωθῇ νὰ φύγῃ,<br>
			δὲν ἤθελαν στὴν προσευχὴ ποτὲ νὰ γονατίζῃ.</p>

			<p>Γινόντουσαν οἱ δαίμονες ὁλόγυμνες γυναῖκες,<br>
			καὶ δίπλα του καθόντανε κι ἐγύριζαν κουβέρτες.</p>

			<p>Καθόλου δὲν τοὺς κοίταζε, κάνει τὴν προσευχή του,<br>
			μὲ τό· Ἀνασθήτω ὁ Θεός, ἔφευγαν ἀπὸ μαζί του.</p>

			<p>Ἄγρια τὸν ἐδείρανε οἱ δαίμονες στὴν πλάτη,<br>
			ὥσπου ἀρρώστησε βαριά, ἔπεσε στὸ κρεβάτι.</p>

			<p>Τοὺς ἐπιτρέπει ὁ Θεὸς τέτοια δοκιμασία,<br>
			νὰ γίνουν τελειότεροι ἅγιοι στὴν ἀξία.</p>

			<p>Τοῦ εἶπε ἕνας ἀσκητὴς νὰ μὴν ὑπολογίζῃ,<br>
			τοὺς πειρασμοὺς τοῦ δαίμονα· καὶ τότε τοὺς σκορπίζει.</p>

			<p>Πατώντας ἔτσι τοὺς ἐχθρούς, ὄφεων καὶ σκορπίων,<br>
			ἐνίκησε τοὺς δαίμονας πρὸς μίμησιν ἁγίων.</p>

			<p>Τὸν δίδαξε ἕνας ἄγγελος τὸ θέλημα Κυρίου,<br>
			ἀνθρώπους νὰ φιλοξενῇ ἐντὸς μοναστηρίου.</p>

			<p>Ἐπήγαιναν ἐκεῖ πολλοὶ νὰ γίνουν καλογέροι,<br>
			καὶ μὲ χαρὰ τοὺς ἔπαιρνε ὅλους στὸ μοναστήρι.</p>

			<p>Πῆγε ἡ ἀδελφή του νὰ τὸν δῇ ποὺ ῾ταν στὸ μοναστήρι,<br>
			δὲν θέλησε νὰ τὴν ἰδῇ, δὲν ἔκανε χατίρι.</p>

			<p>Τῆς μήνυσε μὲ θυρωρὸ νὰ ῾χῃ χαρὰ ἐκείνη,<br>
			καὶ ἂν τὸν κόσμο τὸν μισεῖ, καλογριὰ νὰ γίνῃ.</p>

			<p>Ἔκλαψε τότε ἡ ἀδελφή, τὸν κόσμο ἀπαρνήθη,<br>
			καὶ ἔγινε καλογριά, Χριστοῦ ὡραία νύμφη.</p>

			<p>Καὶ μοναστήρι ἔχτισε κοντὰ εἰς τὸ δικό του,<br>
			πρόσεχε τὶς καλογριὲς ὡσὰν τὸν ἑαυτόν του.</p>

			<p>Τοὺς στέλνει ἱερομόναχο σώφρονα πάτερ Πέτρο,<br>
			τὶς κατηχοῦσε πάντοτε μὲ τοῦ Χριστοῦ τὸ μέτρο.</p>

			<p>Ἑπτὰ χιλιάδες μοναχοὶ εἶχε τὸ μοναστήρι,<br>
			ὁ Ὅσιος Παχώμιος δὲν χάλαγε χατίρι.</p>

			<p>Ἔτρεχαν ἄρρωστοι πολλοὶ εἰς τὴν μονὴ ὁσίου,<br>
			καὶ ἔφευγαν ὅλοι ὑγιεῖς μὲ θαύματα τ᾿ ἁγίου.</p>

			<p>Ἕνα τὸν λέγαν Ἰωνᾶ, τοῦ ῾πε συκιὰ νὰ κόψῃ,<br>
			γαστριμαργία σὲ ἀδελφοὺς ἤθελε νὰ γλιτώσῃ.</p>

			<p>Ἔκανε αὐτὸς παρακοὴ σὰν λόγια τοῦ ἀέρα,<br>
			ὅμως τὴν εἶδε τὴν συκιὰ ξερὴ τὴν ἄλλη μέρα.</p>

			<p>Ῥώτησαν τὸν ἅγιο πῶς νὰ νικοῦν τὰ πάθη,<br>
			εἶπε, ὁ φόβος τοῦ Θεοῦ, ὁ κόσμος ἂς τὸ μάθῃ.</p>

			<p>Ἀρρώστησε ὁ ἅγιος καὶ πέθανε ἐπὶ τόπου,<br>
			τὸ σῶμα του, εἶπε νὰ μὴν δοῦν τὰ μάτια τοῦ ἀνθρώπου.</p>

			<p>Δεκάτη Πέμπτη τοῦ μηνὸς πασχαλινοῦ Μαΐου,<br>
			τιμᾷ ἡ ἐκκλησία μας τὴ μνήμη Παχωμίου.</p>

			</td>
		</tr>
	</table>
</div>

<hr>

</body>

</html>