<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγία Μεγαλομάρτυς Μαρίνα</title>
<link rel="stylesheet" type="text/css" href="../styles.css">
</head>

<body lang="el">

<h1>Ἁγία Μεγαλομάρτυς Μαρίνα</h1>

<p style="text-align: center">17 Ἰουλίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Δοξάζουμε ὅλοι τὸν Θεόν, χριστιανικὴ θρησκεία,<br>
			ποὺ μᾶς ἀξίωσε κι ἐμᾶς τὴν πίστι τὴν ἁγία.</p>

			<p>Ὅταν διαβάζῃ ὁ χριστιανὸς τοὺς βίους τῶν ἁγίων,<br>
			δύναμη παίρνει ἀπ᾿ τὸν Θεὸν ἀπ᾿ τὸν δικό τους βίον.</p>

			<p>Μᾶς δίνει ἕνα παράδειγμα καὶ ἡ ἁγία Μαρίνα<br>
			φλόγα καὶ πίστι στὸν Χριστὸ εἶχε τὰ χρόνια ἐκεῖνα.</p>

			<p>Γεννήθηκε σ᾿ ἕνα χωριό, λεγόταν Πισιδία,<br>
			στὴν πόλι τὴν Καισάρεια εἰς τὴν Μικρὰ Ἀσία.</p>

			<p>Εἰδωλολάτρες οἱ γονεῖς, πατέρας ἱερέας,<br>
			θυσίασαν στὰ εἴδωλα τῆς ψεύτικης ἰδέας.</p>

			<p>Τὴ γέννησε ἡ μητέρα της, ὅμως σὲ λίγο χρόνο<br>
			πέθανε καὶ τὴν ἄφησε μὲ τὸν πατέρα μόνο.</p>

			<p>Καὶ τότε ὁ Αἰδέσιος ρωτᾷ καὶ ἐξετάζει<br>
			καὶ ἔδωσε τὸ ὀρφανὸ μητέρα νὰ θηλάζῃ.</p>

			<p>Μαρίνα ἐμεγάλωνε, μέρα μὲ τὴν ἡμέρα,<br>
			καὶ γνώρισε ἀπὸ μικρὴ μία χριστιανὴ μητέρα.</p>

			<p>Ὀρφάνεια δὲν τὴν ἔβλαψε, ἦταν εὐτυχισμένη,<br>
			ἁγνοὺς βρῆκε χριστιανοὺς εἶν᾿ εὐχαριστημένη.</p>

			<p>Στὸ περιβάλλον ἄκουγε γιὰ τοῦ Χριστοῦ τὴν πίστι,<br>
			ποὺ ἦταν ἡ ἀληθινή, ἔτσι ἐκατηχήθη.</p>

			<p>Γιὰ τοὺς ἁγίους μάθαινε ὅτι ἀγωνιζόταν,<br>
			μαρτύρησαν γιὰ τὸ Χριστὸ μὲ αἷμα καὶ ἱδρῶτα.</p>

			<p>Ἔμεινε νύχτες ἄυπνη, τοὺς ἅγιους σκεπτόταν,<br>
			δοξολογοῦσε τὸν Θεόν, καὶ πάντα προσευχόταν.</p>

			<p>Παρακαλοῦσε τὸν Θεὸν νὰ τὴν καταξιώσῃ,<br>
			ἁγνὴ καὶ καθαρὴ ψυχὴ στὰ χέρια του νὰ δώσῃ.</p>

			<p>Ἦταν δεκατριῶν ἐτῶν τότε στὴν ἡλικία,<br>
			καὶ ὁμιλοῦσε ἄφοβα γιὰ τοῦ Χριστοῦ θρησκεία.</p>

			<p>Διαλαλοῦσε πάντοτε πὼς στὸ Χριστὸ πιστεύει,<br>
			νὰ μαρτυρήσῃ ἤθελε, αὐτὸ τὸν ἱκετεύει.</p>

			<p>Τὸ ἔμαθε ὁ πατέρας της ποὺ εἴδωλα προσκυνοῦσε,<br>
			ψάχνει νὰ βρῇ κατηχητὲς τῆς κόρης ἐρευνοῦσε.</p>

			<p>Ἐνεύριασε στὴν κόρη του, προστάζει νὰ θυσιάσῃ,<br>
			τὰ ἄψυχα τὰ εἴδωλα ἐκείνη νὰ θυμιάσῃ.</p>

			<p>Νὰ ἀρνηθῇ καὶ τὸν Χριστόν, νὰ τὸν ἀκολουθήσῃ<br>
			στὴν εἰδωλολατρικὴ ζωὴ μαζί του γιὰ νὰ ζήσῃ.</p>

			<p>Μὲ πεῖσμα τὸν πατέρα της ἐκείνη τὸν ἐλέγχει,<br>
			στὰ εἴδωλα εἶναι ὁ σατανᾶς καὶ πρέπει νὰ προσέχει.</p>

			<p>Κι ὅτι ἡ ἀλήθεια βρίσκεται εἰς τοῦ Χριστοῦ θρησκεία,<br>
			κι ὄχι στοὺς ψεύτικους θεοὺς ποὖν᾿ εἰδωλολατρία.</p>

			<p>Θηρίο ἔγινε ἀνήμερο, ἡ κόρη τὸν προσβάλλει,<br>
			ντροπιάστηκε ποὺ ἄκουγαν εἰδωλολάτρες ἄλλοι.</p>

			<p>Λύσιν εὑρίσκει ὁ Αἰδέσιος καὶ τὴν ἀποκληρώνει,<br>
			οὔτε στὰ μάτια νὰ τὴν δῇ, καὶ τὴν ἀφήνει μόνη.</p>

			<p>Μαρίνα ἦταν νεαρή, στὰ δεκαπέντε χρόνια,<br>
			μὰ εἶχε πίστι στὸ Χριστὸ μαζὶ νὰ ζῇ αἰώνια.</p>

			<p>Δὲν στεναχωρέθηκε ποὺ ἀπόπαιδο εἶχε γίνει,<br>
			ἤξερε ὅτι ὁ Χριστὸς μόνη δὲν τὴν ἀφήνει.</p>

			<p>Εἶχε διπλὴ τὴν ὀμορφιὰ εἰς τὴν ψυχὴ καὶ σῶμα,<br>
			καὶ εἰδωλολάτρες ἄρχοντες τὴν ζήλευαν ἀκόμα.</p>

			<p>Μιὰ ἡμέρα ἕνας ἔπαρχος στὴν πόλι Ἀντιοχεία,<br>
			τυχαίως ἐσυνάντησε στὸ δρόμο τὴν Ἁγία.</p>

			<p>Τὸν θάμπωσε τὸ κάλλος της καὶ εἶχεν ἐπιθυμία<br>
			Μαρίνα γιὰ γυναῖκα του νὰ πάρῃ τὴν Ἁγία.</p>

			<p>Καὶ διατάζει τὸν στρατό, τὴν ἔφεραν μπροστά του,<br>
			καὶ τότε προσποιήθηκε μὲ τὰ γλυκόλογά του.</p>

			<p>Τὴν ἐρωτάει πῶς λέγεται καὶ ποιὰν ἔχει θρησκεία<br>
			μὲ θάρρος τοῦ ἀπάντησε τοῦ ἔπαρχου ἡ Ἁγία.</p>

			<p>Μαρίνα μὲ φωνάζουνε ὅλοι τὸ ὄνομά μου,<br>
			καὶ Κύριον Ἰησοῦν Χριστὸν τὸν ἔχω στὴν καρδιά μου.</p>

			<p>Εἰδωλολάτρης ἔπαρχος εἶδε πὼς δὲν ἐπείσθη·<br>
			ἔδωκε μίαν ἐντολή, στὴ φυλακὴν ἐκλείσθη.</p>

			<p>Τὴν ἄλλη ἡμέρα γιόρταζαν μεγάλο πανηγύρι,<br>
			εἴδωλα ὅλοι προσκυνοῦν, γιὰ ἔπαρχου χατίρι.</p>

			<p>Βγάζουν ἀπὸ τὴ φυλακὴ τὴ νεαρὴ Μαρίνα,<br>
			τὴν πίεσε νὰ προσκυνᾷ τὰ εἴδωλα ἐκεῖνα.</p>

			<p>Νὰ θυσιάσω εἴδωλα, ποτέ μου δὲν τὸ κάνω,<br>
			καὶ γιὰ τὴν πίστι τοῦ Χριστοῦ ἕτοιμη νὰ πεθάνω.</p>

			<p>Ἔξαλλος ἦν ὁ ἔπαρχος Μαρίνα τὸν προσβάλλει,<br>
			τὴν φοβερίζει βάσανα πολλὰ πὼς θὰ τῆς βάλῃ.</p>

			<p>Δὲν μὲ φοβίζουν ἀπειλές, τοῦ λέγει ἡ Ἁγία,<br>
			ποτὲ δὲν τὴν ἀσπάζομαι τὴν εἰδωλολατρία.</p>

			<p>Ντροπιάστηκε ὁ Ὀλύβριος ἀμέσως διατάζει<br>
			τὴν γύμνωσαν, τὴν ἔδερναν· ἐκείνη δὲν τρομάζει.</p>

			<p>Μὲ ροζιασμένα ρόπαλα τὸ σῶμα της ματώνει<br>
			κάνει θερμὴ τὴν προσευχή, Θεὸς τὴν δυναμώνει.</p>

			<p>Μπαίνει ξανὰ στὴ φυλακή, τὴν πίστι δὲν ἀλλάζει<br>
			σχίστε την, κομματιάστε την ὁ ἔπαρχος φωνάζει.</p>

			<p>Ἔγινε μαῦρο τὸ κορμὶ μὲ τὸ μαρτύριό της,<br>
			αἱμορραγία καὶ πληγὲς τὸ σῶμα τὸ δικό της.</p>

			<p>Μπῆκε ξανὰ στὴ φυλακή, ἐκεῖ νὰ χουζουρέψῃ,<br>
			μὰ πῆγε ἐκεῖ ὁ σατανᾶς μαζί της νὰ παλέψῃ.</p>

			<p>Ἔγινε δράκος ἄγριος, σφύριζε στὸ σκοτάδι,<br>
			σὰν ἀναμμένο κάρβουνο ποὺ βγῆκε ἀπὸ τὸν Ἅδη.</p>

			<p>Μαρίνα δὲν ἐδειλίασε· κάνει τὴν προσευχή της·<br>
			Χριστὸς ὁ παντοδύναμος βρισκότανε μαζί της.</p>

			<p>Τὴν φοβερίζει ὁ σατανᾶς, ψεύτικη φαντασία,<br>
			πὼς ἦταν μέσ᾿ στὸ στόμα του, ἐνόμισε ἡ Ἁγία.</p>

			<p>Κάνει σημεῖον τοῦ Σταυροῦ καὶ εὐθὺς τὴν προσευχή της,<br>
			ἔφυγεν εὐθὺς ὁ σατανᾶς δὲν ἤτανε μαζί της.</p>

			<p>Καὶ δεύτερη ἐπίθεσιν ὁ σατανᾶς τῆς κάνει,<br>
			καὶ γίνεται μαῦρο σκυλί, μπροστά της πάλι φθάνει.</p>

			<p>Μαρίνα δὲν ἐτρόμαξε, ἕνα σφυρὶ ἁρπάζει<br>
			στὴν πλάτη καὶ τὴν κεφαλὴ τὰ κόκαλα τοῦ σπάζει.</p>

			<p>Ὁ σατανᾶς τὴν ἔπιασε γιὰ νὰ τὴν βασανίσῃ,<br>
			μὰ τὸν ἐμπόδισε ὁ Θεὸς πιὸ ῾κεῖ νὰ προχωρήσῃ.</p>

			<p>Χτυπιοῦνται, κλαῖνε οἱ δαίμονες γιὰ τὴν ἀποτυχία,<br>
			τοὺς νίκησε στὴ φυλακὴ Μαρίνα ἡ Ἁγία.</p>

			<p>Πανηγυρίζουν οὐρανοὶ τὴν νίκη τῆς Ἁγίας,<br>
			φῶς ἔλαμψε στὴ φυλακὴ μιᾶς θείας ὀπτασίας.</p>

			<p>Ἕνας πελώριος Σταυρός, ποὺ πάνω στὴν κορφή του,<br>
			ὁλόλευκη περιστερὰ στόλιζε τὴν μορφή του.</p>

			<p>Ὅλα μαζὶ φανέρωναν τὴν θείαν ὀπτασία,<br>
			τὰ τρία αὐτὰ συμβόλιζαν Τριάδα τὴν Ἁγία.</p>

			<p>Σταυρὸς ἐσήμαινε Υἱὸν καὶ φῶς εἰς τὸν Πατέρα<br>
			Ἅγιον Πνεῦμα πέταγε ἀθῴα περιστέρα.</p>

			<p>Ἐμίλησε ἡ περιστερὰ καὶ λέγει στὴ Μαρίνα,<br>
			πῶς νίκησε τὸ σατανᾶ στὰ κόλπα του ἐκεῖνα.</p>

			<p>Καὶ πλησιάζει ὁ καιρὸς νὰ πάρῃ τὸ στεφάνι,<br>
			ποὺ ὁ Χριστὸς στοὺς μάρτυρες στὴν κεφαλὴν τοὺς βάνει.</p>

			<p>Βλέπει εὐθὺς τὸ σῶμα της καὶ εἶχε γίνει θαῦμα,<br>
			οὔτε σημάδι αἵματος, οὔτε κανένα τραῦμα.</p>

			<p>Εἶναι εὐτυχία καὶ χαρὰ καὶ τὸν Θεὸ δοξάζει,<br>
			ποὺ εἶναι παντοδύναμος, τὰ πάντα ἐξουσιάζει.</p>

			<p>Τὴν βγάλαν ἀπ᾿ τὴ φυλακή, ἦταν θεραπευμένη,<br>
			ὁ ἔπαρχος τὰ ἔχασε καὶ ἀμέσως ἐπεμβαίνει.</p>

			<p>Σὲ λυπηθῆκαν οἱ θεοὶ διὰ τὴν ὀμορφιὰν σου,<br>
			στὴ φυλακὴ σοῦ ἔδωσαν ἐκεῖνοι τὴν ὑγειά σου.</p>

			<p>Ἐκείνη τοῦ ἀποκρίθηκε· εἶναι νεκροὶ οἱ θεοί σου,<br>
			σὺ πίστεψε εἰς τὸν Χριστὸν νὰ σώσῃς τὴν ψυχή σου.</p>

			<p>Ἐμένα μὲ ἐγιάτρεψε ὁ Ἰησοῦς Χριστός μου<br>
			Υἱὸς ἀληθινοῦ Θεοῦ εἶναι τὸ φῶς τοῦ κόσμου.</p>

			<p>Σὰν τ᾿ ἄκουσε ὁ ἔπαρχος, ἔτρεμε στὰ σαγόνια,<br>
			καὶ ἄρχισαν τώρα πιὸ σκληρὰ βάσανα στὸν ἀγῶνα.</p>

			<p>Τὴν ἔγδυσαν, τὴν ἔκαιγαν κορμὶ μὲ τὶς λαμπάδες,<br>
			μεγάλο πόνο τράβηξε ἀπ᾿ τοὺς βασανιστάδες.</p>

			<p>Ὑπέμεινε καρτερικά, κάνει τὴν προσευχή της,<br>
			καζάνι μὲ βραστὸ νερὸ πετᾶνε τὸ κορμί της.</p>

			<p>Μέσ᾿ τὸ καζάνι ἔριξαν τὴν κεφαλὴ τῆς κάτω,<br>
			νὰ νεκρωθῇ τὸ σῶμα της νὰ μένῃ εἰς τὸν πάτο.</p>

			<p>Ἡ Ἁγία κάνει προσευχὴ μὲ βροντερὴ φωνή της,<br>
			νὰ μετατρέψῃ τὸ νερό, νὰ εἶναι βάπτισί της.</p>

			<p>Ὅλα τρέμουν συθέμελα, γίνεται μέγα θαῦμα,<br>
			περιστερὰ ὁλόλευκη ἐφάνη ἐν τῷ ἅμα.</p>

			<p>Τὸ περιστέρι ἔφερε μαζί του ἕνα στεφάνι,<br>
			μίλησε ἀνθρώπινη φωνή, στὴν κεφαλὴ τῆς βάνει.</p>

			<p>Πάνω σ᾿ ἀστραφτερὸ Σταυρὸ περιστερὰ καθίζει,<br>
			τῆς λέγει εἰς τὸν οὐρανὸ ὁλοταχῶς βαδίζει.</p>

			<p>Τὸ περιστέρι ἔλεγε θεία παραγγελία,<br>
			ὁ κόσμος συγκλονίστηκε ἀπὸ τὴν ὁμιλία.</p>

			<p>Χιλιάδες ἐπιστέψανε εἰς τοῦ Χριστοῦ θρησκεία,<br>
			ποὺ στὸ σκοτάδι ζούσανε στὴν εἰδωλολατρία.</p>

			<p>Σὰν ἐπιστέψαν στὸ Χριστό, ἔπαρχος διατάζει,<br>
			ὅσοι γινῆκαν χριστιανοί, ὡσὰν ἀρνιὰ τοὺς σφάζει.</p>

			<p>Ἄνδρες ἔσφαξε ὁ ἔπαρχος, δίχως πολλὲς κουβέντες,<br>
			δίχως γυναῖκες καὶ παιδιὰ, χιλιάδες δέκα πέντε.</p>

			<p>Κατάλαβε ὁ ἔπαρχος, Μαρίνα ἦν ἡ αἰτία,<br>
			καὶ ὅλοι ἀπαρνήθηκαν τὴν εἰδωλολατρία.</p>

			<p>Γι᾿ αὐτὸ τὸ συντομότερο εἶχεν ἀποφασίσει,<br>
			Μαρίνα τὴ νεάνιδα νὰ ἀποκεφαλίσῃ.</p>

			<p>Σὰν βγῆκε ἡ διαταγὴ σὲ τόπο καταδίκης,<br>
			τὴν ὁδηγοῦν οἱ δήμιοι γιὰ καρατόμησί της.</p>

			<p>Κόσμος τὴν παρακολουθεῖ, ἐκείνη τοὺς διδάσκει,<br>
			νὰ ἔχουν πίστι στὸν Χριστὸ εἰς τὰ δικά τους πάθη.</p>

			<p>Γιὰ τοὺς ἀμετανόητους ἔκλαιγε ἡ Ἁγία,<br>
			ποὺ ἔμεναν παντοτινὰ στὴν εἰδωλολατρία.</p>

			<p>Ἔγινε τότε ἕνας σεισμός, ὁ δήμιος ὑποφέρει,<br>
			καὶ τὸ σπαθί του ἔπεσε ἀπ᾿ τὸ δεξί του χέρι.</p>

			<p>Ὅμως τὸν ἐνεθάρρυνε καὶ τότε ἡ Ἁγία.<br>
			καὶ τὸ κεφάλι κόπηκε, ἔγινε μακαρία.</p>

			<p>Ὁλόλευκη ἡ ψυχούλα της στὸν οὐρανὸ ἀνεβαίνει,<br>
			χαρούμενη, ὁλόλαμπρη, δαφνοστεφανωμένη.</p>

			<p>Δεκαέξι ἤτανε ἐτῶν, τότε εἰς τὴν ζωή της,<br>
			μαρτύρησε γιὰ τὸν Χριστό, ἁγίασε ἡ ψυχή της.</p>

			<p>Διακόσια ὀγδόντα ἕξι μετὰ Χριστὸν κι ἡμέρα μαρτυρίου<br>
			ἡμέρα τοῦ καλοκαιριοῦ, δεκαεπτὰ Ἰουλίου.</p>

			<p>Γι᾿ αὐτὸ ἡ Ἐκκλησία μας τότε τήνε γιορτάζει,<br>
			δοξολογώντας τὸ Θεὸ ποὺ τὴν ἐγκωμιάζει.</p>

			<p>Εἰς τὴν Κωνσταντινούπολι λείψανα τῆς Ἁγίας,<br>
			τὰ κλέψανε οἱ παπικοὶ πῆγαν στὴ Βενετία.</p>

			<p>Πολλὰ εἶν᾿ τὰ χαρίσματα ποὺ εἶχε ἡ Ἁγία,<br>
			τὴν πίστι, τὴν ὑπομονὴ γιὰ τοῦ Χριστοῦ θρησκεία.</p>

			<p>Ναὸν Ἅγιον ἔκτισαν, βρίσκεται στὴν Ἀθῆνα,<br>
			εἰς τὸ Θησεῖον ἀκριβῶς ἀπὸ τὰ χρόνια ἐκεῖνα.</p>

			<p>Χάριν λαμβάνει ἀπ᾿ τὸ Θεό, προστάτις στὰ παιδία,<br>
			γιατὶ μαρτύρησε μικρὴ καὶ αὐτὴ στὴν ἡλικία.</p>

			<p>Ἂν τὴν ζηλεύουν νεαρὲς νὰ εἶναι καὶ αὐτὲς κοντά της,<br>
			ἂς ζήσουνε τὸ βίο τους μὲ τὸ παράδειγμά της.</p>

			<p>Μὲ προσοχὴ τὸ βίον της ὅ,ποιος τὸ μελετήσῃ,<br>
			καὶ τὴ δική του τὴν ψυχὴ πολὺ θὰ ὠφελήσῃ.</p>

			<p>Ἀπὸ μικρὴ ὀρφάνεψε δὲν γνώρισε μητέρα,<br>
			ὅμως τὴ φύλαξε ὁ Θεὸς ἀθῴα περιστέρα.</p>

			<p>Ὁ σαρκικὸς πατέρας της ἀπόπαιδο τὴν κάνει,<br>
			τὴν ἐστεφάνωσε ὁ Θεὸς μὲ ἀμάραντο στεφάνι.</p>

			<p>Μικρὴ ἐπεριφρόνησε νεανικά της χρόνια<br>
			ἔζησε βίο ἐνάρετο καὶ τώρα ζεῖ αἰώνια.</p>

			<p>Πολέμησε τὸ σατανᾶ καὶ τὰ τεχνάσματά του,<br>
			τοῦ ἔσπασε τὴν κεφαλή, τὴν πλάτη, τὰ πλευρά του.</p>

			<p>Θεὸς ἀπὸ τὸν οὐρανὸ ἔβλεπε τὸν ἀγῶνα,<br>
			γι᾿ αὐτὸ τὴν ἐστεφάνωσε μὲ ὁλόχρυση κορῶνα.</p>

			<p>Ἁγία Μαρίνα νεαρά, κάνε τὴν προσευχή σου,<br>
			νὰ μᾶς σώσῃ ὁ Θεός, νὰ ἔχουμε τὴν εὐχή σου.</p>

			</td>
		</tr>
	</table>
</div>

<hr>

</body>

</html>