<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Πατάπιος ο Αιγύπτιος</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Πατάπιος ὁ Αἰγύπτιος</h1>

<p style="text-align: center">8 Δεκεμβρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Ὁ Ὅσιος Πατάπιος στὴν Αἴγυπτο ἐγεννήθη·<br>
			γιατρὸς εἶναι ὁ πατέρας του, φιλόσοφος ἐπίσης.</p>

			<p>Τὸν ἐβαπτίσαν χριστιανὸ οἱ εὐσεβεῖς γονεῖς του,<br>
			εἶχαν δασκάλους χριστιανοὺς γιὰ τὴν ἀνατροφή του.</p>

			<p>Μεγάλωσε ὁ Πατάπιος, ἦρθε σὲ ἡλικία,<br>
			τοῦ κόσμου αὐτοῦ ἐγνώρισε τὴ ματαιοδοξία.</p>

			<p>Ἀγῶνες τ᾿ ἄρεσαν πολὺ ποὺ κάνουν οἱ πατέρες<br>
			Ἀντώνιος, Ἀθανάσιος ἐκεῖνες τὶς ἡμέρες.</p>

			<p>Ἀπὸ τὴν πόλι ἔφυγε, στὴν ἔρημο πηγαίνει,<br>
			μὲ τοὺς πατέρες ἄρεσε πάντα νὰ συντυχαίνῃ.</p>

			<p>Πῆγε στὴν Ἀλεξάνδρεια ἐκεῖ γιὰ νὰ σπουδάσῃ,<br>
			στὴν κατηχητικὴ σχολὴ πολὺ νὰ ὡριμάσῃ.</p>

			<p>Δίδυμο εἶχε δάσκαλο, δὲν ἔβλεπε στὰ μάτια,<br>
			μὰ ἡ ψυχή του ἔβλεπε οὐράνια παλάτια.</p>

			<p>Νὰ τόνε κάνουν ἔπαρχο προσπάθησαν στὴ Θήβα,<br>
			σὲ μοναστῆρι τράβηξε Ταβεννησιωτῶν καλύβα.</p>

			<p>Ἄσκηση κάνει, προσευχή, νηστεία, ἀγρυπνία,<br>
			Ἁγία Γραφὴ διάβαζε καὶ Ἁγίων τὰ βιβλία.</p>

			<p>Δεκαοχτὼ ἐκάθησε ἐκεῖ στὸ μοναστῆρι,<br>
			τὸν ἐθαυμάζουν λαϊκοί, μὰ καὶ οἱ καλογῆροι.</p>

			<p>Στὴ Θήβα τὸν ἐκάλεσαν ἐπίσκοπος νὰ γίνῃ,<br>
			ἀλλὰ αὐτὸς δὲν δέχτηκε ἀπὸ ταπεινοσύνη.</p>

			<p>Στὴ Θήβα τότε ἔπεσε ἀρρώστια τῆς πανώλους<br>
			καὶ κάλεσαν τὸν ὅσιο νὰ θεραπεύσῃ ὅλους.</p>

			<p>Πάλι καὶ ἐδῶ ἀρνήθηκε, μὰ μὲ δικό του τρόπο,<br>
			ἐγίνηκε θεραπευτὴς τῶν χριστιανῶν ἀνθρώπων.</p>

			<p>Μὲ τὰ τριμμένα ράσα του σκέπαζε τὸ κεφάλι,<br>
			πῆγε τοὺς ἔκανε καλὰ καὶ ἀναχωροῦσε πάλι.</p>

			<p>Ὅλους τοὺς ἐθεράπευε χωρὶς νὰ τὸν γνωρίσουν,<br>
			ἀπέφευγε τὸν ἔπαινο νὰ τὸν εὐχαριστήσουν.</p>

			<p>Ἔφυγε ἀπαρατήρητος κρυφὰ ἀπὸ τὴν πόλι,<br>
			τότε τὸν ἐκατάλαβαν, ἦταν γιατρὸς γιὰ ὅλοι.</p>

			<p>Οἱ ἄνθρωποι τὸ ἔμαθαν ποὺ ἤτανε στὴ Θήβα,<br>
			ἀρρώστους ἔκανε καλὰ στὴν φτωχικὴ καλύβα.</p>

			<p>Θεράπευσε ἡγούμενο μέσα στὸ μοναστήρι,<br>
			ποὺ προσευχήθηκε θερμὰ μαζὶ μὲ καλογῆροι.</p>

			<p>Παράλυτο ἕνα παιδὶ ἦταν ἐκ γενετῆς του<br>
			καὶ αὐτὸ τὸ ἐθεράπευσε ἔκανε προσευχή του.</p>

			<p>Στὴ Θηβαΐδα ἔγινε γνωστὸ αὐτὸ τὸ θαῦμα,<br>
			μὰ ταπεινὸς ὁ ἅγιος τὸ κρύβει ἐν τῷ ἅμα.</p>

			<p>Καὶ πάλι ὁ Πατάπιος στὴν ἔρημο πηγαίνει<br>
			καὶ ἐθεράπευε πολλοὺς ποὺ ἦταν ἀρρωστημένοι.</p>

			<p>Πάει Κωνσταντινούπολι, μὰ πιάνει τρικυμία,<br>
			ὁ Ὅσιος ταξίδευε, μὰ ἔχει ψυχραιμία.</p>

			<p>Κρατάει τὸ πηδάλιο καὶ πρὶν νὰ ξημερώσῃ,<br>
			ἡ τρικυμία στάθηκε, ὁ ὅσιος τὸ εἶχε σώσει.</p>

			<p>Τὰ κύματα ἦσαν δυνατά, παίρνουν ἕνα παλληκάρι,<br>
			προσεύχεται ὁ ἅγιος, τὸν σῴζει ἕνα ψάρι.</p>

			<p>Καὶ τὸ πετᾷ εἰς τὴ στεριὰ κοντὰ σὲ ἕνα λιμάνι,<br>
			τὸν ἅγιο εὐχαριστεῖ, τὴν προσευχή του κάνει.</p>

			<p>Περνοῦν ἀπὸ τὴν Κόρινθο τὴν πόλι τὸ Λουτράκι<br>
			σπήλαιο βρίσκει ὁ ἅγιος ὡσὰν μοναστηράκι.</p>

			<p>Στὴν Κόρινθο ἐζήτησε χάρι ἀπ᾿ τοὺς πατέρες,<br>
			στὴν Γερανείων τὴ μονὴ ποὺ ἦταν αὐτὲς τὶς μέρες.</p>

			<p>Τοὺς παρακάλεσε πολὺ μετὰ τὸ θάνατό του,<br>
			στῶν Γερανείων τὴ μονὴ νὰ πᾶν᾿ τὸ λείψανό του.</p>

			<p>Κορίνθιοι τοῦ πρότειναν νὰ γίνῃ ἐπίσκοπός τους,<br>
			ἀρνήθηκε ὁ ἅγιος καὶ χάθηκε ὁ σκοπός τους.</p>

			<p>Πάει Κωνσταντινούπολι, μπαίνει σὲ μοναστήρι,<br>
			σκληραγωγοῦσε ἑαυτόν, δὲν ἔκανε χατίρι.</p>

			<p>Στὴν πόρτα τοῦ μοναστηριοῦ βρισκόταν μιὰ μέρα·<br>
			ὅπου κηδεία πέρασε, νεκρὴ μιὰ θυγατέρα.</p>

			<p>Περνώντας ἀπ᾿ τὸν Ὅσιο, ἡ νεκρὴ εὐθὺς ἀνέστη<br>
			καὶ τὸ σταυρό της ἔκανε μὲ σεβασμὸ καὶ ζέστη.</p>

			<p>Κατέβηκε ἀπ᾿ τὸ φέρετρο καὶ τοῦ φιλεῖ τὸ χέρι<br>
			καὶ τ᾿ ὄνομα Πατάπιος στὰ χείλη της προφέρει.</p>

			<p>Καὶ ἔγινε ὁ ἅγιος γνωστὸς ποὺ τὴν ἀκοῦσαν ὅλοι,<br>
			στοὺς μοναχοὺς καὶ λαϊκούς, μὰ ἀκόμα καὶ στὴν Πόλι.</p>

			<p>Ἐκ γενετῆς σ᾿ ἕνα τυφλὸ κάνει τὴν προσευχή του,<br>
			τὸν ἐθεράπευσε ὁ Θεός, εἶδε τὴ φώτισί του.</p>

			<p>Καὶ ὑδρωπικὸ ἐθεράπευσε πρησμένη τὴν κοιλία,<br>
			λάδι, κανδήλια ἄλειψε καὶ βρῆκε θεραπεία.</p>

			<p>Νέος εἶχε δαιμόνιο καὶ τὸν ἐτυραννοῦσε,<br>
			κινδύνευε πολλὲς φορὲς καὶ τὸν ταλαιπωροῦσε.</p>

			<p>Τοῦ ἔσκιζε τὰ ροῦχα του καὶ εἶχε γυμνοσύνη,<br>
			τὸν πήγαινε στὴ θάλασσα νὰ τόνε καταπίνῃ.</p>

			<p>Τὸν ἐλυπήθη ὁ Θεὸς καὶ κατ᾿ οἰκονομία,<br>
			συνάντησε Πατάπιο νὰ βρῇ τὴν θεραπεία.</p>

			<p>Ὅταν εἶδε τὸν ἅγιο, τὸ νέο τὸν ταράζει,<br>
			ἔτριζε τοὺς ὀδόντας του καὶ ἀφροὺς στὸ στόμα βγάζει.</p>

			<p>Ἔκλαιγε τὸ δαιμόνιο τὸν ὅσιο σὰν βλέπει,<br>
			καὶ ἔλεγε σὰν παράπονο νὰ κατοικῇ ποὺ πρέπει.</p>

			<p>Καὶ στὸν ἀέρα ἐσήκωσε εὐθὺς τὸ παλληκάρι,<br>
			κάτω τὸν πέταξε νὰ ξεραθῇ σὰν ψάρι.</p>

			<p>Σταυρὸ κάνει ὁ ἅγιος μὲ τὸ δεξί του χέρι,<br>
			στὸ πνεῦμα τὸ ἀκάθαρτο λόγια Θεοῦ προφέρει.</p>

			<p>Νὰ φύγῃ ἀπ᾿ τὸ νεαρό, στὴν ἔρημο νὰ πάῃ,<br>
			τὸ πνεῦμα τὸ ἀκάθαρτο ἐκεῖ νὰ κατοικάῃ.</p>

			<p>Ἐβγῆκε τότε σὰν καπνὸς ἀπὸ τὸ παλληκάρι,<br>
			νέος δοξάζει τὸ Θεὸ γιὰ τὴν μεγάλη χάρι.</p>

			<p>Γυναῖκα ἐθεράπευσε μὲ καρκινοπαθεία,<br>
			σκουλήκια εἶχε στὸ σῶμα της, δὲν ἔβλεπε ὑγεία.</p>

			<p>Τῆς λέγει· -ἀθεράπευτο εἶναι τὸ πάθημά σου,<br>
			ἐὰν ἔχῃς πίστι εἰς τὸν Θεό, θὰ βρῇς τὴν γιατρειά σου.</p>

			<p>Στενάζει τότε ἡ ἄρρωστη καὶ λέγει τοῦ ὁσίου·<br>
			-πιστεύω εἰς τὰ θαύματα Τριὰς ὁμοουσίου.</p>

			<p>Τὴν σταύρωσε ὁ ἅγιος, γυνὴ ἐθεραπεύθη,<br>
			δόξαζε Θεὸν καὶ ὅσιον στὸν κόσμο ποὺ εὑρέθη.</p>

			<p>Θαύματα ἔκανε πολλὰ διὰ Πνεύματος Ἁγίου,<br>
			μὰ ἔφθασε τὸ τέλος του Ὁσίου Παταπίου.</p>

			<p>Ἐκλαίγανε οἱ μαθητὲς μαζὶ καὶ οἱ καλογῆροι<br>
			καὶ τοῦ παραπονιότανε ὅλοι στὸ μοναστήρι.</p>

			<p>Μὴν τοὺς ἀφήσῃ μοναχοὺς δὲν θὰ ἔχουνε προστάτη,<br>
			Πατέρα νὰ τοὺς ὁδηγῇ στοῦ οὐρανοῦ τὰ βάθη.</p>

			<p>Τότε τοὺς λέγει ὁ ἅγιος· -γιὰ μένα νὰ μὴν κλαῖτε<br>
			ψυχῆς μου τὴν παράκλησι εἰς τὸν Θεὸ νὰ λέτε.</p>

			<p>Σταμάτησαν οἱ θρῆνοι τους, κάνει τὴν προσευχή του,<br>
			στὸν Κύριο παρέδωσε τὴν ἅγια ψυχή του.</p>

			<p>Τὸ τετρακόσια ἑξήντα μετὰ Χριστοῦ ἦν τέλος τοῦ Ὁσίου<br>
			καὶ ἦταν ἡ μέρα τοῦ μηνὸς ὀγδόη Δεκεμβρίου.</p>

			<p>Ὀγδόντα καὶ τριῶν χρονῶν ἦταν στὴν ἡλικία,<br>
			καὶ τὸν τιμᾷ ὡς ἅγιο Χριστοῦ ἡ Ἐκκλησία.</p>

			<p>Τὸ ἱερό του λείψανο οἱ χριστιανοὶ ἐθάψαν,<br>
			Προδρόμου ἱερὰ Μονὴ καὶ τὸ ἐνταφιάσαν.</p>

			<p>Πέρασαν χρόνια ἀρκετὰ τὸ λείψανο ἁγίου,<br>
			ἑβρέθηκε στὰ Γεράνεια, Μονὴ τοῦ Λουτρακίου.</p>

			<p>Ὅταν τὸ ἀνακάλυψαν σὲ μία σπηλιὰ κρυμμένο,<br>
			λειψανοθήκη ἔκαναν καὶ εἶναι ἀσφαλισμένο.</p>

			<p>Στὸ σπήλαιο ἀργότερα ἱερὰ Μονὴ ἱδρύθη,<br>
			κοινόβιο καλογραιῶν ἐκεῖ φιλοξενήθη.</p>

			<p>Μονάζουν μέχρι σήμερα εἰς τὴν Μονὴν ἁγίου<br>
			καλόγριες σεβάσμιες πρὸς δόξα τοῦ Κυρίου.</p>

			<p>Ἀπ᾿ τὸ Λουτράκι πήγαιναν καὶ ἄλλα μέρη ἀκόμα,<br>
			ἐπροσκυνοῦσαν καὶ ἔπαιρναν ἀπ᾿ τοῦ ἁγίου τὸ σῶμα.</p>

			<p>Ἔκοβαν ἀπ᾿ τὸ λείψανο ἀπὸ ἕνα κομματάκι,<br>
			τὸ ἔπαιρναν γιὰ φυλαχτὸ μαζὶ ἀπ᾿ τὸ Λουτράκι.</p>

			<p>Ἀλλὰ μὲ ὕφος αὐστηρὸ τότε ἑνὸς ἀνθρώπου,<br>
			στὸν ὕπνο του τὸν ξύπνησε, τοῦ εἶπε ἐπὶ τόπου.</p>

			<p>Νὰ στρέψουνε τὰ φυλαχτὰ εἰς τὴν Μονὴ τ᾿ Ἁγίου<br>
			γιατὶ εἶχε παραμορφωθῆ τὸ πρόσωπο ὁσίου.</p>

			<p>Ἀρρώστεια τότε φοβερὴ ἔπεσε στὸ Λουτράκι<br>
			αὐτὸ δὲν τὸ ἤθελε ὁ Θεὸς νὰ αἰσθανθοῦν λιγάκι.</p>

			<p>Τρόμαξαν καὶ ἐπέστρεψαν ὅλοι τὰ φυλαχτά τους<br>
			καὶ στὸ Λουτράκι οἱ ἄρρωστοι εὑρῆκαν τὴν ὑγειά τους.</p>

			<p>Ἡ γυναικεία αὐτὴ μονὴ τοῦ Ὁσίου Παταπίου<br>
			ἔγινε πανελλήνιος πρὸς δόξα τοῦ Κυρίου.</p>

			<p>Ἀπέναντι στὴν Κόρινθο, πιὸ πάνω ἀπ᾿ τὸ Λουτράκι,<br>
			στὰ ὄρη τὰ Γεράνεια εἶν᾿ τὸ μοναστηράκι.</p>

			<p>Πᾶνε ἐκεῖ προσκυνητὲς μὲ οἰκογένειά τους<br>
			καὶ προσκυνοῦν τὸν ἅγιο καὶ βρίσκουν γιατρειά τους.</p>

			<p>Μεγάλη εἶναι ἡ μορφὴ τοῦ Ὁσίου Παταπίου<br>
			θαυματουργεῖ παντοτινὰ πρὸς δόξα τοῦ Κυρίου.</p>

			<p>Προσεύχου πάντα Ὅσιε ποὺ ἔχεις παρρησία,<br>
			νὰ ἔχουμε οἱ ἁμαρτωλοὶ τὴ θεία εὐλογία.</p>

			</td>
		</tr>
	</table>
</div>

<hr>

</body>

</html>