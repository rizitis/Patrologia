<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγιος Νεκτάριος Πενταπόλεως</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Νεκτάριος Πενταπόλεως</h1>

<p style="text-align: center">9 Νοεμβρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td>
			<p>Μικρὸ βιβλίο ποὺ κρατᾶς, βίον Ἁγίου γράφει,<br>
			Νεκτάριο Πενταπόλεως ὁ χριστιανὸς νὰ μάθῃ.</p>

			<p>Εἶναι μεγάλος ἅγιος τοῦ εἰκοστοῦ αἰῶνα,<br>
			καὶ τοῦ Θεοῦ ἐτήρησε τὸν ἱερὸ κανόνα.</p>

			<p>Θαύματα ἀναρίθμητα ἔκανε στὴ ζωή του,<br>
			χάρισμα εἶχε ἀπ᾿ τὸν Θεό, ποὺ ἔμενε μαζί του.</p>

			<p>Δυὸ λόγια γράφονται εἰς τὸ βιβλιαράκι,<br>
			ὡς γράφει τὸ ἀλφάβητο ἕνα μικρὸ παιδάκι.</p>

			<p>Ζητῶ ἀπ᾿ τὸν ἅγιο νὰ μοῦ τὸ συγχωρέσῃ,<br>
			ἀνάξιος καὶ ἁμαρτωλός, δὲν εἶμαι ἐγὼ εἰς θέσι.</p>

			<p>Τὸν ἅγιο Νεκτάριο τιμᾶ ἡ Ἐκκλησία,<br>
			σεβάσμιο, θαυματουργὸ εἰς τὴν Ὀρθοδοξία.</p>

			<p>Ὅσοι τιμοῦν τὴν μνήμη σου κι εἰκόνα προσκυνοῦνε,<br>
			προσεύχου πάντα εἰς Χριστόν, παράδεισο νὰ βροῦνε.</p>

			<p style="text-align: center">* * *</p>

			<p>Ὁ Ἅγιος Νεκτάριος γεννήθηκε στὴ Θράκη<br>
			καὶ εἶχεν ἁγιότητα ἀπὸ μικρὸ παιδάκι.</p>

			<p>Στὴ Σηλυβρία ἔμενε μαζὶ μὲ τοὺς γονεῖς του,<br>
			τὸν Δῆμο καὶ Βασιλικὴ καὶ ἄλλους συγγενεῖς του.</p>

			<p>Τὸν λέγανε Ἀναστάσιο, τότε ποὺ τὸν βαπτίσαν,<br>
			καὶ εἰς τὸ δρόμο τοῦ Χριστοῦ γονεῖς τὸν ὁδηγῆσαν.</p>

			<p>Ἦσαν φτωχοὶ οἱ ἄνθρωποι, μὲ τὴν εὐσέβειά τους<br>
			καὶ ὁ Θεὸς εὐλόγησε τὴν οἰκογένειά τους.</p>

			<p>Κατὰ σειρὰ πέμπτο παιδὶ ἦταν ἀπὸ τ᾿ ἀγόρια,<br>
			ζοῦσε ἡ οἰκογένεια μὲ δίχως στεναχώρια.</p>

			<p>Ἠθέλησε νὰ μορφωθῇ, ἐπήγαινε στὸ σχολεῖο,<br>
			ἔγραφε λόγια τοῦ Θεοῦ, τὰ ἔκανε βιβλίο.</p>

			<p>Ἀπὸ μικρὸ παιδὶ ἦταν στὴν Ἐκκλησία,<br>
			σὰν ἄκουγε τὸ κήρυγμα, τὸ ἔλεγε δημοσίᾳ.</p>

			<p>Δὲν ἔλειπε καμιὰ φορὰ ἀπὸ τὴν Ἐκκλησία<br>
			καὶ ἔμπαινε στὸ ἱερό, ἔκανε ὑπηρεσία.</p>

			<p>Στεκότανε μὲ σεβασμὸ καὶ προσοχὴ μεγάλη,<br>
			ἀκόμα καὶ συναίσθησι, τὸν σέβονταν οἱ ἄλλοι.</p>

			<p>Γονεῖς καὶ ὅλοι οἱ συγγενεῖς ἔβλεπαν τὴ ζωή του,<br>
			τὸν ζῆλον του τὸν ἔνθεον καὶ θαύμαζαν μαζί του.</p>

			<p style="text-align: center">* * *</p>

			<p>Δέκα καὶ τέσσαρων ἐτῶν μὲ ἄδειο πορτοφόλι<br>
			πάει Κωνσταντινούπολι γιὰ μόρφωσί του ὅλη.</p>

			<p>Πῆρε εὐχὴ τῆς μάνας του, πηγαίνει στὸ λιμάνι<br>
			καὶ καπετάνιο συναντᾶ, μιὰ χάρι νὰ τοῦ κάνῃ.</p>

			<p>Ὅμως τὸν ἐκορόϊδεψαν καὶ ἔφυγε τὸ πλοῖο,<br>
			καὶ τότε θαῦμα ἔγινε τὸ πρῶτο του στὸ βίο.</p>

			<p>Βάζουν ἐμπρὸς τὴ μηχανὴ διὰ νὰ ξεκινήσῃ,<br>
			μὰ ἔμενε ἀκίνητο δίχως νὰ προχωρήσῃ.</p>

			<p>Δυνάμωσαν τὴν κίνηση, πάλι δὲν ξεκινάει,<br>
			ὁ πλοίαρχος ἀγωνιᾶ καὶ τὸ παιδὶ ζητάει.<br>
			Μπῆκε στὸ πλοῖο τὸ παιδὶ καὶ ἀμέσως ξεκινάει.</p>

			<p>Βγῆκαν στὴν Πόλι, μὰ δουλειὰ βρῆκε μὲ δυσκολία,<br>
			σ᾿ ἕνα καπνεργοστάσιο μὲ πληρωμὴ πτωχεία.</p>

			<p>Ἐγύριζε ξυπόλητος ἀλλὰ καὶ πεινασμένος,<br>
			μὲ προσευχὴ καὶ Ἐκκλησιὰ ἦταν εὐτυχισμένος.</p>

			<p>Γράφει ἕνα γράμμα στὸ Χριστὸ γιὰ νὰ τὸν βοηθήσῃ,<br>
			στὸν ταχυδρόμο πήγαινε νὰ τὸ ταχυδρομήσῃ.</p>

			<p>Τὸ πῆρε ἕνας ἔμπορος καὶ ἄνοιξε τὸ γράμμα,<br>
			ἐσυγκινήθηκε πολὺ καὶ ἄρχισε τὸ κλάμα.</p>

			<p>Τότε στὸν ἴδιο φάκελλο χρήματα αὐτὸς τοῦ δίνει,<br>
			καὶ κουρελιάρης τὸ παιδὶ μὲ ροῦχα τὸν ἐντύνει.</p>

			<p>Βιβλία πάντα ἐδιάβαζε καὶ βίους τῶν Ἁγίων,<br>
			καὶ ὠφελεῖτο ψυχικὰ ἀπ᾿ τὸν δικό τους βίο.</p>

			<p>Στὰ σακουλάκια τοῦ καπνοῦ ἐκεῖ ἐργοστασίου,<br>
			ἔγραφε πάντοτε ρητὰ πρὸς ὄφελος πλησίου.</p>

			<p>Τὰ διάβαζαν οἱ ἄνθρωποι χάριν περιεργείας,<br>
			ἐλάμβαναν χάριν Θεοῦ καὶ ψυχικῆς ὑγείας.</p>

			<p>Καὶ ὅταν ἐμεγάλωσε, τὰ ἔκανε βιβλίο,<br>
			ἦσαν ρητὰ χριστιανικὰ ἀπ᾿ τοῦ Χριστοῦ σχολεῖο.</p>

			<p style="text-align: center">* * *</p>

			<p>Εἶχε ἕνα πόθο ἱερό, νὰ πάει νὰ προσκυνήσῃ,<br>
			εἰς τὰ Ἱεροσόλυμα, Χριστὸ γιὰ νὰ τιμήσῃ.</p>

			<p>Στὸ πλοῖο ποὺ ἐταξίδευε ἔπιασε τρικυμία,<br>
			σωσίβια ἑτοίμαζαν δίχως ἐλπὶς καμία.</p>

			<p>Κάνει ὁ Ἀναστάσης προσευχὴ καὶ βγάζει τὸ σταυρό του,<br>
			τὸν βύθισε στὴ θάλασσα, εἶναι ὁ Θεὸς ἐμπρός του.</p>

			<p>Ἐκόπασε ὁ ἄνεμος καὶ ἔγινε γαλήνη,<br>
			χαρὰ καὶ ἀγαλλίαση εἶχαν τὴ μέρα ἐκείνη.</p>

			<p>Ὅλοι ἦσαν χαρούμενοι, ἐκτὸς τοῦ Ἀναστάση,<br>
			γιατὶ τὸν Τίμιο Σταυρὸ στὴ θάλασσα εἶχε χάσει.</p>

			<p>Μὰ πάλι θαῦμα ἔγινε σὰν πῆγαν στὸ λιμάνι,<br>
			οἱ ναῦτες βρῆκαν τὸ σταυρὸ μπηγμένο στὸ ταβάνι.</p>

			<p>Τὸν φόρεσε ὁ Ἅγιος σὲ ὅλη τὴ ζωή του,<br>
			θαῦμα μεγάλο ἔγινε μὲ ἁγία προσευχή του.</p>

			<p style="text-align: center">* * *</p>

			<p>Σὰν ἔγινε εἴκοσι χρονῶν ἐπῆγε εἰς τὴν Χίο,<br>
			διδάσκαλον τὸν ἔβαλαν εἰς τὸ Λιθὶ σχολεῖο.</p>

			<p>Μικρούς, μεγάλους, γέροντες, ὅλους τοὺς κατηχοῦσε,<br>
			καὶ εἰς τὴν πίστιν τοῦ Χριστοῦ, ὅλους τοὺς ὁδηγοῦσε.</p>

			<p>Εἰς τὸ χωριὸ αὐτὸ Λιθὶ παρέμεινε ἑπτὰ χρόνια,<br>
			τοὺς ἔκανε κηρύγματα, θὰ τὰ θυμοῦνται αἰώνια.</p>

			<p>Δυνάμωσε ὁ πόθος του ποὺ εἶχε στὴν ψυχή του,<br>
			θέλει νὰ γίνῃ μοναχός, νὰ σώσῃ τὴν ψυχή του.</p>

			<p>Ἐκάρη τότε μοναχὸς στὴ Νέα Μονὴ τῆς Χίου,<br>
			καὶ τρία χρόνια ἀσκήτευσε ὡσὰν ζωὴ ὁσίου.</p>

			<p>Διάκονο, πρῶτο βαθμό, τοῦ δίνει ὁ Δεσπότης,<br>
			γιατὶ τὸν ἐξετίμησε ὡς θεϊκὴ λαμπρότης.</p>

			<p>Νεκτάριον ὠνόμασε τὸν πρῴην Ἀναστάση<br>
			καὶ ἔδειχνε μὲ τὸ βίο του, νέκταρ ζωὴ τοῖς πᾶσι.</p>

			<p style="text-align: center">* * *</p>

			<p>Χιώτης Χωρέμης πλούσιος τὸν στέλνει στὴν Ἀθήνα,<br>
			τελειώνει τὸ Γυμνάσιο τότε τὰ χρόνια ἐκεῖνα.</p>

			<p>Μὰ καὶ στὴν Ἀλεξάνδρεια ὁ Χιώτης τόνε στέλνει,<br>
			τὸν Πατριάρχη γνώρισε καὶ τὴν εὐχή του παίρνει.</p>

			<p>Ὁ Πατριάρχης πρόσεξε πὼς εἶχεν εὐφυΐαν,<br>
			εἰς τὴν Ἀθήνα τὸν ἔστειλε, σπουδὲς θεολογίας.</p>

			<p>Εἶχε πολλὰ χαρίσματα, ὅλοι τὸν ἀγαποῦσαν,<br>
			ἀκόμα καὶ καθηγηταί, πολὺ τὸν ἐκτιμοῦσαν.</p>

			<p>Καὶ τώρα τὸ πτυχίο του μὲς στὸ δωμάτιό του,<br>
			στὴν Αἴγινα εὑρίσκεται, εἶναι ἐνθύμιόν του.</p>

			<p>Τελείωσε τότε τὶς σπουδές, ἐπῆρε τὸ πτυχίο,<br>
			πῆγε στὴν Ἀλεξάνδρεια, εἰς τὸ Πατριαρχεῖο.</p>

			<p>Θέση ἱεροκήρυκα ἀπὸ τὸν Πατριάρχη,<br>
			λαμβάνει ὁ μακάριος στὸ Κάϊρο νὰ ἄρχῃ.</p>

			<p>Ἐκήρυττε σὲ χριστιανοὺς καὶ ἀλλόθρησκους ἀκόμη,<br>
			σὰν ἄκουγαν γιὰ τὸν Χριστό, τοὺς ἄλλαζε τὴ γνώμη.</p>

			<p>Μητροπολίτης ἔγινε μετὰ ἀπὸ τρία χρόνια<br>
			καὶ ὅλοι τὸν ἐκαμάρωναν, τὸν ἤθελαν αἰώνια.</p>

			<p>Ἐκεῖνος ὅμως ἔλεγε μὲ ταπεινοφροσύνη,<br>
			ὅτι εἶναι πάντων ἔσχατος στὴν ἀρχιερωσύνη.</p>

			<p style="text-align: center">* * *</p>

			<p>Μὰ μερικοὶ τὸν φθόνησαν, λένε στὸν πατριάρχη,<br>
			ὅτι ζητεῖ τὴ θέσι του, θέλει αὐτὸς νὰ ἄρχῃ.</p>

			<p>Ὁ Πατριάρχης ἐπίστευσε τότε στοὺς συκοφάντες,<br>
			τὸν διώχνει ἀπὸ τὴν Αἴγυπτο, λυπήθηκαν οἱ πάντες.</p>

			<p>Ἦταν διὰ τὸν Ἅγιο μία δοκιμασία,<br>
			καὶ στὴν Ἀθήνα ἔφτασε, δίχως ἀντιλογία.</p>

			<p>Στ᾿ Ἅγιον Ὄρος σκέφτηκε νὰ πάῃ νὰ μονάσῃ,<br>
			μὰ ἕνας δεσπότης τῶν Πατρῶν εὐθὺς τὸνε διατάζει.</p>

			<p>Συνέστησε ἀδελφικῶς κι ἔμεινε στὴν Ἀθήνα,<br>
			ἦταν ἱεροκύρηκας, δύσκολα χρόνια ἐκεῖνα.</p>

			<p>Ἀγόγγυστα ὑπέμενε κι ἐδῶ συκοφαντίες,<br>
			στὸν πατριάρχη ἔγραψε γιὰ διαμαρτυρίες.</p>

			<p>Γιὰ τὶς ἀνηθικότητες καὶ τὸ Πατριαρχεῖο,<br>
			μάρτυρα βάζει τὸ Θεὸ γιὰ τὸν ἀθῶο βίο.</p>

			<p>Εἰς τὴν Ἀθήνα ξάπλωσε πολὺ συκοφαντία,<br>
			πιάνει ἱεροκύρηκας μὲ ἀμοιβὴ καμία.</p>

			<p>Μόνον δοξάζει τὸ Θεὸ - ἡ μόνη του ἐλπίδα-<br>
			καὶ τόνε διορίζουνε νὰ πάῃ στὴν Χαλκίδα.</p>

			<p>Ὅμως ἡ φήμη ἡ κακὴ καὶ ἐκεῖ εἶχε προφθάσει,<br>
			ὁ κόσμος τότε φανερὰ εἶχε ἀποδοκιμάσει.</p>

			<p>Λυπήθηκε ὁ Ἅγιος, χωρὶς ἀπελπισία,<br>
			μιλᾶ τὴν ἄλλη Κυριακὴ στὴν ἴδια ἐκκλησία,<br>
			μὲ σφοδροτέρα θύελλα, μὰ εἶχε ἠρεμία.</p>

			<p>Προσεύχεται εἰς τὸν Θεὸ νὰ φύγῃ ἢ νὰ μείνῃ,<br>
			καὶ περιμένει Κυριακή, τρίτη τὴν ἑπομένη.</p>

			<p>Καὶ διελύθη ἀπ᾿ τὸν Θεὸ κάθε συκοφαντίαν<br>
			ἀθῶος σὰν περιστερά, δὲν ἔκανε ἁμαρτία.</p>

			<p>Γράμμα ἀπὸ τὸ Κάϊρο λαμβάνουν στὴν Ἀθήνα,<br>
			ἀπὸ ἐννιακόσιους χριστιανοὺς στὰ κείμενα ἐκεῖνα.</p>

			<p>Ἔγραφαν ὅτι ἔκλαιγαν ποὺ ἔχασαν τὸν ἄνδρα,<br>
			ποὺ Ἱεράρχην Ἅγιον εἶχεν ἡ Ἀλεξάνδρεια.</p>

			<p>Τέσσερα χρόνια ἔμενε καθημερινῶς μαζί τους,<br>
			καὶ τώρα ποὺ τοὺς ἔφυγε, λυπόταν ἡ ψυχή τους.</p>

			<p>Ὁ Ἅγιος πληρώθηκε γιὰ τὴν ὑπομονή του,<br>
			τ᾿ ἄλλαξε ὅλα ὁ Θεὸς γιατὶ ἤτανε μαζί του.</p>

			<p>Ἀπ᾿ τὴν Ἀθήνα ἔστειλαν τὸ γράμμα στὴ Χαλκίδα,<br>
			ἀπελπισία ἔσβησε καὶ ἦρθε ἡ ἐλπίδα.</p>

			<p>Κατάλαβαν οἱ χριστιανοὶ γιὰ τὴ συκοφαντία,<br>
			τὴν ἑπομένη Κυριακὴ γεμίζει ἡ ἐκκλησία.</p>

			<p>Ἀκοῦνε θεῖο κήρυγμα, τοῦ δίνουν τὴν καρδιά τους<br>
			διότι μὲ ὑπομονὴ κέρδισε τὰς ψυχάς τους.</p>

			<p>Δυόμισι χρόνια ἔμεινε δεσπότης στὰ Χαλκίδα<br>
			τοὺς ἔδινε παρηγοριὰ καὶ στὸ Θεὸ ἐλπίδα.</p>

			<p>Κατόπιν τὸν μετέθεσαν κάτω στὴ Λακωνία,<br>
			νὰ τὸν κρατήσουν θέλησαν, τὸ εἴχανε μανία.</p>

			<p>Κατόπιν τὸν μετέθεσαν καὶ πῆγε στὴ Λαμία<br>
			καὶ ἐξυπηρέτησε καὶ ἐκεῖ πάντα τὴν Ἐκκλησία.</p>

			<p style="text-align: center">* * *</p>

			<p>Ἦρθε ἕνα τηλεγράφημα καὶ στὴν Ἀθήνα πάει,<br>
			πὼς ἡ Ριζάρειος σχολὴ διευθυντὴ ζητάει.</p>

			<p>Ἐκεῖ ἐδιορίστηκε, εἶχε χαρὰ μεγάλη,<br>
			θαύμαζε κληρικοὺς καλοὺς καὶ ἄρχισε τὴν πάλη.</p>

			<p>«Ἦταν ἀθῶος στὴν ψυχή, <br>
			πάντοτε σὰν μικρὸ παιδί»...</p>

			<p>Δὲν ἐπονηρευότανε κακὸ εἰς τὸ μυαλό του,<br>
			νόμιζε ὅλους ἀγαθοὺς ὡσὰν τὸν ἑαυτό του.</p>

			<p>Σὰν ἀτακτοῦσε μαθητής, δὲν τὸν ἐτιμωροῦσε,<br>
			στὸν ἑαυτό του ἔβαζε νηστεία καὶ πεινοῦσε.</p>

			<p>Σὰν ἔβλεπε ὁ μαθητὴς διευθυντοῦ νηστεία,<br>
			ἀμέσως διορθώνετο ἀπὸ τὴν ἀταξία.</p>

			<p>Μὲ φλογερὰ κηρύγματα πολλοὺς ἐξομολογοῦσε,<br>
			Ἀθήνα καὶ στὸν Πειραιᾶ ἀνθρώπους κατηχοῦσε.</p>

			<p>Τὴ νύκτα προσευχότανε καὶ ἔγραφε βιβλία<br>
			ἀπ᾿ τὰ πολλὰ ποὺ ἔγραφε καὶ ἡ «Χριστολογία».</p>

			<p>Ἦταν πολὺ πονόψυχος στὴν ἐλεημοσύνη<br>
			καὶ ἐλεοῦσε τοὺς πτωχοὺς τὴν ἐποχὴ ἐκείνη.</p>

			<p>Ἐπούλησε φανέλλες του ποὺ τοὔχανε χαρίσει<br>
			καὶ ἔδωσε τὰ χρήματα σὲ ἕνα πτωχὸ νὰ ζήσῃ.</p>

			<p>Στ᾿ Ἅγιον Ὄρος βάδισε ἕνα του καλοκαίρι<br>
			ὅλες Μονὲς προσκύνησε καὶ ὅλα τ᾿ Ἅγια μέρη.</p>

			<p style="text-align: center">* * *</p>

			<p>Μὲ τὶς οἰκονομίες του ποὺ τὸ εἶχε ὡς μεράκι<br>
			ἀγόρασε στὴν Αἴγινα ἕνα μοναστηράκι.</p>

			<p>Τὸ μοναστήρι ἔγινε κατόπιν γυναικεῖο,<br>
			αὐτοῦ παρθένες μόνασαν γιὰ ὅλο τους τὸ βίο.</p>

			<p>Σὰν πρωτοπῆγε ὁ Ἅγιος στὴν Αἴγινα μιὰ ἡμέρα,<br>
			ἔγινε ἕνα παράδοξο εἰς τὸ νησὶ ἐκεῖ πέρα.</p>

			<p>Ἕνας εἶχε δαιμόνιο καὶ τὸν ἐλέγαν Σπύρο<br>
			τὸν ἄκουγαν οἱ ἄνθρωποι ποὺ βρίσκονταν τριγύρω.</p>

			<p>Τὸ εἶπαν εἰς τὸν Ἅγιον, τὸν εἶδε ξαπλωμένο,<br>
			ἐσταύρωσε τὸ στόμα του νέο δαιμονισμένο.</p>

			<p>Ἐβγῆκε τὸ δαιμόνιο ἀπὸ τὸ παλληκάρι,<br>
			τὸν Ἅγιο εὐχαρίστησε ποὺ τοῦ ῾κανε τὴ χάρι.</p>

			<p>Τὸ θαῦμα ἔγινε γνωστὸ σὲ ὅλη τὴν ἀνθρωπότη,<br>
			καὶ ἐφιλοῦσαν μὲ χαρὰ τὸ χέρι τοῦ Δεσπότη.</p>

			<p>Καὶ ἀνομβρία ἔγινε εἰς τὸ νησὶ Αἰγίνης<br>
			ὑπέφεραν οἱ ἄνθρωποι τῆς ἐποχῆς ἐκείνης.</p>

			<p>Τὸ εἴπανε στὸν Ἅγιο παράκληση νὰ κάνῃ,<br>
			καὶ ἐκεῖνος τὴν ὑπόθεση ὅλη ἀναλαμβάνει.</p>

			<p>Τοὺς εἶπε νὰ νηστεύσουνε, στὴν ἐκκλησία νὰ ῾ρθοῦνε,<br>
			ὅλοι νὰ κοινωνήσουνε καὶ νὰ ἑτοιμαστοῦνε.</p>

			<p>Ἔκαναν τὴν παράκληση καὶ ἡ βροχὴ ἀρχίζει,<br>
			ἐζήτησαν διακοπὴ μὰ ἐκείνη συνεχίζει.</p>

			<p>Παρακαλοῦν τὸν Ἅγιο βροχὴ νὰ σταματήσῃ,<br>
			περιμένουν ἀπὸ αὐτὸν τὶ θὰ τοὺς ἀπαντήσῃ.</p>

			<p>Παιδιά μου λέγει, ὁ Θεὸς καλύτερα γνωρίζει,<br>
			εἶναι δικό του θέλημα, αὐτὸς ἀποφασίζει.</p>

			<p>Σὲ λίγο σταματᾶ ἡ βροχή, σπείρανε τὰ χωράφια,<br>
			τὶς ἀποθῆκες γέμισαν καρποὺς μὰ καὶ τὰ ράφια.</p>

			<p>Λόγω ὑγείας στὴ σχολὴ παραίτησή του δίνει,<br>
			πηγαίνει εἰς τὴν Αἴγινα εἰς τὴ Μονὴν νὰ μείνῃ.</p>

			<p style="text-align: center">* * *</p>

			<p>Ὁ Ἅγιος Νεκτάριος στὴν Αἴγινα ὁποὺ πάει<br>
			δύο Ἁγίους συναντεῖ, τὸν ἕνα τὸν ρωτάει.</p>

			<p>-Ποιὸς εἶναι, Διονύσιε, αὐτὸς ὁ στρατιώτης,<br>
			-Εἶναι ὁ Ἅγιος Μηνᾶς, τοῦ ἁπαντᾷ ἐν πρώτοις.</p>

			<p>Μένει καὶ αὐτὸς ἐδῶ κοντά, εἰς τὸ νησὶ ἐπάνω,<br>
			γιὰ νὰ ἀνεβῇ ἐκεῖ ψηλά, θέλει ἀεροπλάνο.</p>

			<p>Ξεκίνησε ὁ Ἅγιος, μὲ μοναχὲς πηγαίνει,<br>
			περνοῦν λαγκάδια καὶ βουνὰ στὸ τέλος πιὰ προβαίνει.</p>

			<p>Ἕνα ἐκκλησάκι ἐρημικὸ καὶ κάνει προφητεία,<br>
			πὼς θὰ γενεῖ στὸν τόπο αὐτό, Μονὴ καὶ γυναικεία.</p>

			<p>Μετὰ ἀπὸ χρόνια ἔγινε μεγάλο μοναστήρι<br>
			ἡ προφητεία ἀλήθευσε γίνεται πανηγύρι.</p>

			<p style="text-align: center">* * *</p>

			<p>Στὸ μοναστήρι ὁ Ἅγιος ἔκανε τὸν τσαγκάρη<br>
			καὶ τὶς παντόφλες ἕραβε ὕπνος νὰ μὴν τὸν πάρῃ.</p>

			<p>Οἱ μοναχὲς ἡσύχαζαν καὶ αὐτὸς ὅλο ἀγρυπνοῦσε,<br>
			τὰ ἀποχωρητήρια κι αὐλὲς μόνος τακτοποιοῦσε.</p>

			<p>Τοὺς κήπους καὶ τὰ κτήματα αὐτὸς καλλιεργοῦσε,<br>
			ἐκουβαλοῦσε καὶ νερό, ὅλον ὁδοιποροῦσε.</p>

			<p style="text-align: center">* * *</p>

			<p>Λογγοβαρδίτης ὅσιος Φιλόθεος Ζερβᾶκος,<br>
			στὸ μοναστήρι βρέθηκε μεσημεριοῦ στὸ βάθος.</p>

			<p>Βλέπει ἕναν καλόγερο ἔξω ἀπ᾿ τὸ μοναστήρι,<br>
			μὲ τὸ καρότσι ἔβγαζε μπάζα μέσ᾿ στὸ λιοπύρι.</p>

			<p>Τοῦ λέγει ὅτι ἐπιθυμεῖ νὰ ἴδῃ τὸν Δεσπότη,<br>
			τοῦ λέγει· τὸν εἰδοποιῶ, τὸν βλέπετε κατόπιν.</p>

			<p>Πάει ἀλλάζει φορεσιὰ καὶ ἔρχεται ἐμπρός του<br>
			ὅπου σε ὅλη τὴ ζωὴ ἦταν πνευματικός του.</p>

			<p>Χάρισμα προορατικὸ μὲ τοῦ Θεοῦ τὴν Χάρι,<br>
			ἔλεγε τὶ θὰ τοῦ συμβεῖ σὲ αὐτὸ τὸ παλληκάρι.</p>

			<p>Καὶ πάλι συμβουλεύει ἐδῶ, πνευματικὸ παιδί του<br>
			Ζερβᾶκο τὸ Φιλόθεο νὰ ἀκούσῃ προσταγή του.</p>

			<p>Ὅταν ἐξομολογήθηκε στὴν Αἴγινα ποὺ πῆγε<br>
			νέον θεοφοβούμενο ὁ Ἅγιος τὸν εἶδε.</p>

			<p>Τὸν ἐρωτᾷ ὁ Ἅγιος νὰ πῇ τὰ σχέδιά του<br>
			καὶ ὁ πατὴρ Φιλόθεος ἄνοιξε τὴν καρδιά του.</p>

			<p>Τοῦ εἶπε τὸ στρατιωτικὸ ὅταν θὰ τελειώσῃ<br>
			στὸ Ἅγιον Ὄρος θὰ διαβῇ ψυχή του γιὰ νὰ σώσῃ.</p>

			<p>Καὶ τοῦ ἁπαντᾷ ὁ Ἅγιος· ἐσὺ θὰ πᾶς στὴν Πάρο<br>
			στῆς Λογγοβάρδας τὴ Μονὴ καὶ μὴ φοβᾶσαι χάρο.</p>

			<p>Τὸν ἄκουσε τὸν Ἅγιο μὰ στὴ Θεσσαλονίκη,<br>
			αἰχμάλωτο τὸν πιάσανε, εἰς τὸν πασᾶ ἀνήκει.</p>

			<p>Ὁ Ἅγιος Δημήτριος κάνει ἀμέσως θαῦμα<br>
			καὶ τὸν ἀπελευθέρωσε στοὺς Τούρκους ἐν τῷ ἅμα.</p>

			<p>Καὶ τότε ἐνθυμήθηκε τὰ λόγια τοῦ Ἁγίου,<br>
			ὅτι στὴν Πάρο θὰ βρεθεῖ ἐκεῖ μοναστηρίου.</p>

			<p>Ἔγινε ἐκεῖ ἡγούμενος σὲ ὅλη τὴ ζωή του<br>
			εἶναι καὶ ἐκεῖνος ἅγιος, νὰ ἔχουμε τὴν εὐχή του.</p>

			<p style="text-align: center">* * *</p>

			<p>Τώρα ἂς ἐπιστρέψουμε στὸ βίο τοῦ Ἁγίου<br>
			εἶναι πολὺ θεάρεστος τ᾿ Ἁγίου Νεκταρίου.</p>

			<p>Στὸν Ἅγιο Νεκτάριο τὶ νὰ πρωτοθαυμάσῃ·<br>
			ποιὸς εἶναι ἄξιος ἀπὸ ἐμᾶς νὰ τὸν ἐγκωμιάσῃ;</p>

			<p>Ὁ Ἅγιος συνέγραψε θρησκευτικὰ βιβλία,<br>
			τὸν Πάπα καταδίκασε ποὺ ἤθελε τὰ πρωτεῖα.</p>

			<p>Εἶναι τριάντα τέσσερα βιβλία στὸ μοναστήρι,<br>
			τὰ μελετοῦν οἱ χριστιανοί, παίρνουν ἀνθέων γύρι.</p>

			<p style="text-align: center">* * *</p>

			<p>Μὰ κι ἄλλο προορατικὸ τὴν ἐποχὴ ἐκείνη,<br>
			σὲ παντρεμένη ἔλεγε πὼς μοναχὴ θὰ γίνῃ.</p>

			<p>Πέρασαν χρόνια ἀρκετά, ὁ σύζυγος ἐκοιμήθη<br>
			καὶ τότε χήρα ἡ γυνὴ καλογριὰ ἐντύθη.</p>

			<p>Ἦταν λιτὸς στὸ φαγητό, ἀλλὰ στὴν προσευχή του<br>
			διανυκτέρευε πολλὲς φορὲς εἰς τὴν ζωή του.</p>

			<p>Στὸ δάσος προσευχότανε, κρυφὰ παιδάκι πάει<br>
			στὸ σύννεφο τὸν ἔβλεπε στὴ γῆ νὰ μὴν πατάῃ.</p>

			<p>Τὸ ἀντελήφθη ὁ Ἅγιος, τοῦ ἔβαλε κανόνα<br>
			τὸ θαῦμα αὐτὸ νὰ μὴν τὸ πῇ ποτὲ εἰς τὸν αἰώνα.</p>

			<p>Οἱ ἄπιστοι καὶ ἄθεοι ἐπήγαιναν κοντά του<br>
			γινόταν κήρυκες θερμοὶ μὲ τὰ κηρύγματά του.</p>

			<p style="text-align: center">* * *</p>

			<p>Τὸν συκοφάντησαν πολύ, μὲ τὴν ὑπομονή του<br>
			ἔχαιρε γιατὶ ἤτανε ὁλόφωτη ἡ ψυχή του.</p>

			<p>Δὲν ἤθελαν στὴν Αἴγινα νὰ χτίσῃ μοναστήρι<br>
			σ᾿ αὐτὴ ὅμως τὴν περίστασι δὲν ἔκανε χατίρι.</p>

			<p>Ἅγιον Ὄρος ἔλεγε στὴν Αἴγινα θὰ γίνῃ,<br>
			καὶ τόπος τῶν μοναζουσῶν πάντα θὰ παραμείνῃ.</p>

			<p>Ὁ Ἅγιος Νεκτάριος πίκρες πολλὲς καὶ θλίψεις<br>
			τὸν πότιζαν οἱ ἄνθρωποι ποὺ εἶχαν ἀντιλήψεις.</p>

			<p>Ὑποκριτὴ τὸν ἔλεγαν ὄργανα τοῦ διαβόλου,<br>
			μὰ εἶχε τὴν ὑπομονὴ δὲν θύμωνε καθόλου.</p>

			<p>Καὶ γιὰ ἀνηθικότητες τοῦ ἔλεγαν ἕνα βράδυ,<br>
			ὅτι γεννᾶ νόθα παιδιὰ καὶ ρίχνει στὸ πηγάδι.</p>

			<p>Γυναίκα τὸν κατήγγειλε εἰς τὸν εἰσαγγελέα,<br>
			ὅτι κρατᾶ τὴν κόρη της καὶ κάνουνε παρέα.</p>

			<p>Πηγαίνει εἰς τὴν Αἴγινα πολὺ ἀγριεμένος,<br>
			μὲ δύο χωροφύλακες ἦταν ἀσφαλισμένος.</p>

			<p>Ἐμίλησε στὸν Ἅγιο μὲ πιὸ χυδαῖο τρόπο,<br>
			τὸν ἐφοβέρισε πολὺ στὰ μάτια τῶν ἀνθρώπων.</p>

			<p>Τὸν πιάνει ἀπὸ τὸ ράσο του, ἀκόμα καὶ τὰ γένια,<br>
			ἦταν ἀναιδέστατος, μὲ ἤθη τιποτένια.</p>

			<p>Τὸν ἄκουγε ὁ Ἅγιος καὶ δὲν τοῦ βγάζει λέξη,<br>
			τὸ χέρι του ἔδειχνε ψηλὰ Θεὸς θὰ τὸν ἐλέγξῃ.</p>

			<p>Ἀλλὰ στὸν ἀσεβέστατο τώρα εἰσαγγελέα,<br>
			δίνει ὁ Θεὸς τὸ ράπισμα νὰ κρίνει πιὸ ὡραία.</p>

			<p>Σὲ μία ἑβδομάδα ἀρρώστησε, ξεράθηκε τὸ χέρι,<br>
			τὸν Ἅγιο ποὺ κούναγε, δίκαια ὑποφέρει.</p>

			<p>Τότε τὸ συναιστάνθηκε ὁποὺ ἦταν σ᾿ αὐτὴ τὴ θέση<br>
			καὶ ζήτησε τὸν Ἅγιο νὰ τοῦ τὸ συγχωρέσῃ.</p>

			<p>Πῆγαν μὲ τὴ γυναίκα του στὰ πόδια τοῦ Ἁγίου<br>
			ἐζήτησαν συγχώρεση τ᾿ Ἁγίου Νεκταρίου.</p>

			<p>Ἤτανε ἀνεξίκακος τὸν ἔβλεπε μπροστά του<br>
			καὶ τότε τὸν συνεχώρησε μὲ ὅλη τὴν καρδιά του.</p>

			<p>Μετὰ δυὸ χρόνια οἱ γιατροὶ τὸ χέρι εἰσαγγελέα<br>
			τὸ κόψανε ποὺ ἦταν ξερό, δὲν φέρθηκε ὡραία.</p>

			<p>Τὸ μοναστήρι ἐπρόκοψε καὶ ὅλη ἡ ἀδελφότης<br>
			καὶ ἔβρισκε ἀνάπαυσιν ἐκεῖ ἡ ἀνθρωπότης.</p>

			<p>Δώδεκα χρόνια ἔζησε ἐκεῖ στὸ μοναστήρι,<br>
			τοὺς χριστιανοὺς συμβούλευε, δὲν χάλαγε χατίρι.</p>

			<p style="text-align: center">* * *</p>

			<p>Ἦταν ὅμως θέλημα Θεοῦ νὰ κοιμηθῇ καὶ ἐκεῖνος,<br>
			ποὺ εἶναι τοῦ αἰώνα μας ὁ μυρωμένος κρίνος.</p>

			<p>Τὸ χίλια ἐννιακόσια εἴκοσι προσβλήθη ἀπὸ προστάτη,<br>
			αὐτὸς ποὺ ἐθεράπευσε χριστιανῶν τὰ πάθη.</p>

			<p>Ὑπέφερε πόνους φρικτοὺς περίπου ἕνα χρόνο,<br>
			στὸν κόσμο δὲν τὸ ἔλεγε, τὸ ἤξερε ὁ ἴδιος μόνο.</p>

			<p>Θλίψεις πολλὲς ὑπέφερε, ψυχή του ἡ ἁγία,<br>
			δικαίως κληρονόμησε Χριστοῦ τὴν βασιλεία.</p>

			<p>Στὸ τέλος προαισθάνθηκε ὁ ἴδιος τὸν θάνατό του,<br>
			προσεύχεται εἰς τὸν Θεόν, χέρια ὑψωμένα ἐμπρός του.</p>

			<p>Λέγει σὲ μία μοναχή, τὴν λέγαν Νεκταρία,<br>
			πῶς πάει γιὰ τοὺς οὐρανοὺς σὲ νέα κατοικία.</p>

			<p>Ἐμεῖς τὶ θὰ ἀπογίνουμε, τοῦ ἁπαντᾷ ἐκείνη,<br>
			νὰ ἔχετε ἐλπίδα στὸ Θεό, ποτὲ δὲν σᾶς ἀφήνει.</p>

			<p>Γίνονται οἱ πόνοι ἀφόρητοι, τὸν πᾶνε στὴν Ἀθήνα,<br>
			μπαίνει στὸ Ἀρεταίειο, γνωστὸ τὰ χρόνια ἐκεῖνα.</p>

			<p>Τότε ἕνας ὑπάλληλος τοῦ πῆρε τὰ στοιχεῖα,<br>
			τὸν νόμιζε γιὰ μοναχὸ εἰς τὴν ἐνδυμασία.</p>

			<p>Τοῦ ἁπαντᾷ ἡ μοναχὴ ὅτι εἶναι αὐτὸς Δεσπότης<br>
			εἶναι ὁ Πενταπόλεως, τὸν ξέρει ἡ ἀνθρωπότης.</p>

			<p>Οὔτε χρυσὸ ἐγκόλπιο, οὔτε τὰ χρήματά του,<br>
			ἐζήτησε ὁ ὑπάλληλος, ποὺ ἤτανε κοντά του.</p>

			<p>Ἀφοῦ δὲν εἶχε χρήματα, πῆγε μὲ τοὺς ἀπόρους,<br>
			καὶ μὲ τοὺς μελλοθάνατους, γλίτωνε τοὺς φόρους.</p>

			<p>Δύο μῆνες ἔζησε ἐκεῖ, ἀλλὰ φρικτὰ πονοῦσε,<br>
			εἶχε πολλὴ ὑπομονή, δὲν τὰ ὁμολογοῦσε.</p>

			<p>Γαλήνιος προσεύχεται, εἰς τὸν Θεὸ καὶ πάλι<br>
			παρέδωσε τὸ πνεῦμα του, γυρνώντας τὸ κεφάλι.</p>

			<p>Χίλια ἐννιακόσια εἴκοσι, ἐννέα Νοεμβρίου,<br>
			πῆγε ἡ Ἁγία του ψυχὴ στὰ χέρια τοῦ Κυρίου.</p>

			<p>Πρὶν κοιμηθῇ μετέλαβε Ἁγία Κοινωνία,<br>
			καὶ ἕτοιμος ἀνεχώρησε στὴν ἄνω Βασιλεία.</p>

			<p>Ἀνέλαβαν οἱ ἀδελφές, τοῦ ἄλλαξαν φανέλα<br>
			σ᾿ ἄλλο κρεβάτι ἔριξαν, εἰς τὴν ἰδία κέλλα.</p>

			<p>Παράλυτος βρισκότανε σὲ ἐκεῖνο τὸ κρεβάτι,<br>
			καὶ ἀμέσως θαῦμα ἔγινε, ὁ ἄνθρωπος ὑγειάνθη.</p>

			<p>Σηκώθηκε, περπάτησε καὶ τὸν Θεὸ δοξάζει,<br>
			ποὺ κάνει τοὺς ἄρρωστους καλά, αὐτὸς ἐξουσιάζει.</p>

			<p>Μοσχοβολᾶ ὡς τώρα ὁ θάλαμος ποὺ ὁ Ἅγιος ἐκοιμήθη,<br>
			τὸν θάλαμο ὀνόμασαν ὡς τοῦ Ἁγίου σπίτι.</p>

			<p style="text-align: center">* * *</p>

			<p>Τὸ σκήνωμά του ἔφεραν στὴν Αἴγινα καὶ πάλι<br>
			καὶ ἡ κηδεία ἔγινε μὲ εὐλάβεια μεγάλη.</p>

			<p>Τὸ Ἅγιό του λείψανο ἔβγαζε εὐωδία,<br>
			στὸ πλοῖο ποὺ ταξίδευε ἔδινε εὐλογία.</p>

			<p>Στὴν Αἴγινα ὁποὺ ἔφτασαν, χτυποῦσαν οἱ καμπάνες,<br>
			καὶ κλαίγανε λυπητερά, νέοι, παιδιὰ καὶ μάνες.</p>

			<p>Τὸ φέρετρο τὸ σήκωσαν ὅλοι πεζοπορίᾳ<br>
			νέοι καὶ ἄνδρες καὶ παιδιὰ νὰ πάρουν εὐλογία.</p>

			<p>Τὴ νύκτα μέσα στὸ ναὸ ψάλλουν ἀκολουθία,<br>
			τὸ μέτωπό του ἵδρωνε κι ἔβγαζε εὐωδία.</p>

			<p>Τὸν ἔθαψαν στὸ τάφο του, ὁποὺ εἶχε ἑτοιμασμένο,<br>
			μία καλογραία μοναχή, πεῦκο εἶχε φυτευμένο.</p>

			<p>Στὸν τάφο ποὺ τὸν ἔθαψαν πέρασαν πέντε μῆνες<br>
			κενὸ μνημεῖο ἔφτιαξαν οἱ μοναχὲς ἐκεῖνες.</p>

			<p>Ἡ ἡγουμένη νόμιζε τὸ σῶμα θὰ βρομάῃ<br>
			καὶ εἶναι ὅπως τὸ ἔθαψαν, πάντα μοσχοβολάει.</p>

			<p>Ἦρθε ἀρχιεπίσκοπος τοῦ κάναν νεκροψία<br>
			τὸ σῶμα ἦν ἀνέπαφο, εἶχε ζωὴ ἁγία.</p>

			<p>Μία μοναχὴ εἶδε ὅραμα ἐντὸς νοσοκομείου<br>
			παλάτι εἰς τὸν οὐρανὸ τ᾿ Ἁγίου Νεκταρίου.</p>

			<p>Μὲ χρόνια διαλύθηκε τὸ σῶμα τοῦ Ἁγίου<br>
			διασκορπίστηκε παντοῦ πρὸς δόξα τοῦ Κυρίου.</p>

			<p>Καθῆκον ἐξετέλεσα εἶπε σὲ μία κυρία<br>
			καὶ τὸν Θεό μου συναντῶ στὴν Ἄνω Βασιλεία.</p>

			<p>Τοῦ ἔχουνε κτίσει ἐκκλησίες μετὰ τὸ θάνατό του<br>
			σὲ ὅλους κάνει θαύματα τ᾿ Ἅγιο λείψανό του.</p>

			<p style="text-align: center">* * *</p>

			<p>Στὸ Ἅγιον Ὄρος ἀποροῦν καὶ ἔχουν δυσπιστία<br>
			πῶς ὁ Θεὸς τοῦ ἔδωσε χάρι καὶ εὐλογία.</p>

			<p>Καὶ ἔρχεται ὁ Ἅγιος καὶ τοὺς καθησυχάζει<br>
			τοὺς εἶπε ὅτι ὁ Θεὸς ὅλους τοὺς δοκιμάζει.</p>

			<p>Τοὺς εἶπε τὴν ὑπομονὴ καὶ ἀνεξικακία<br>
			ἔτσι τὰ ζύγισε ὁ Θεὸς καὶ πῆρε τὴν ἀξία.</p>

			<p>Κατόπιν ἀνακήρυξης ἐκ τοῦ Πατριαρχείου<br>
			θεσπίζεται Συνοδικὴ ἡ μνήμη τοῦ Ἁγίου.</p>

			<p>Συρρέουν εἰς τὴν Αἴγινα πιστοὶ καὶ προσκυνοῦνε<br>
			ἀκόμη καὶ στὸν τάφο του τὸν κρότο τὸν ἀκοῦνε.</p>

			<p style="text-align: center">* * * * *</p>

			<p style="text-align: center">ΘΑΥΜΑΤΑ ΑΓΙΟΥ ΝΕΚΤΑΡΙΟΥ</p>

			<p>Εἶναι πολλὰ τὰ θαύματα τ᾿ Ἁγίου Νεκταρίου<br>
			ποὺ κάνει καθημερινῶς μὲ Χάριν τοῦ Κυρίου.</p>

			<p>Δύο ἱεροκήρυκες θαύματα πεντακόσια,<br>
			γράφουνε στὰ βιβλία τους δίχως νὰ πάρουν γρόσια.</p>

			<p>Γιὰ ὅλες τὶς ἀσθένειες εἶναι γιατρὸς μεγάλος,<br>
			ἔχει τὴ χάρι τοῦ Θεοῦ, ὅσο κανένας ἄλλος.</p>

			<p>Δίνει παιδιὰ σὲ ἄτεκνες χρόνια πολλὰ μητέρες,<br>
			σὰν βλέπει πίστι στὸ Θεὸ τὶς πονηρὲς ἡμέρες.</p>

			<p style="text-align: center">*</p>

			<p>Σὲ ἄπιστο χωροφύλακα Ἅγιος εἶχε μιλήσει,<br>
			γιὰ νὰ ἐξομολογηθῇ μὰ καὶ νὰ κοινωνήσῃ.</p>

			<p>Αὐτὸς ὅμως δὲν πίστευε καὶ μὲ κανένα τρόπο<br>
			κατόπιν τὸν μετέθεσαν ἐπῆγε σὲ ἄλλο τόπο.</p>

			<p>Δώδεκα χρόνια πέρασαν, ῾ς Αἰγίνης τὸ λιμάνι,<br>
			συνάντησε τὸν Ἅγιο, παρὰ ποὖχε πεθάνει.</p>

			<p>Καὶ πάλι τὸν συνέστησε γιὰ νὰ μετανοήσῃ,<br>
			στὸ καφενεῖο τοῦ χωριοῦ ἐπῆγε νὰ καθίσῃ.</p>

			<p>Εὑρῆκε γνώριμους πολλούς, συζήτηση τοὺς πιάνει,<br>
			πῶς βρῆκε τὸν ἡγούμενο ποὺ ἦταν στὸ λιμάνι.</p>

			<p>Πῶς λένε τὸν ἡγούμενο, Νεκτάριο, τὸν λένε,<br>
			σὰν τ᾿ ἄκουσαν οἱ ἄνθρωποι κοντεύανε νὰ κλαῖνε.</p>

			<p>Τοῦ εἶπαν τοῦ χωροφύλακα, αὐτὸς ἔχει πεθάνει<br>
			πρὸ τρία χρόνια ἀκριβῶς, ὁποὺ εἶδες στὸ λιμάνι.</p>

			<p>Τότε συγκινηθήκανε, μὰ πιὸ πολὺ ἀπ᾿ ὅλοι,<br>
			ἦταν ὁ χωροφύλακας ποὺ ἦρθε μὲς στὴν πόλι.</p>

			<p>Φεύγει ὁ χωροφύλακας, πάει στὸ μοναστήρι,<br>
			προσκύνησε μὲ σεβασμὸ καὶ εἶχε πανηγύρι.</p>

			<p style="text-align: center">*</p>

			<p>Μία νέα ἀπ᾿ τὸν Πειραιᾶ δαιμόνιο τὴν πιάνει,<br>
			στὸν Ἅγιο Νεκτάριο τὴν προσευχή της κάνει.</p>

			<p>Ὁ σατανᾶς βασάνιζε νὰ τὴν ταλαιπωρήσῃ,<br>
			γιατὶ αὐτὴ εἶχε κατὰ νοῦ καλόγρια νὰ ζήσῃ.</p>

			<p>Πολέμησε ὁ σατανᾶς Χριστό μας νὰ νικήσῃ,<br>
			νὰ πέθαινε τὸ σῶμα της νὰ μὴ μπορεῖ νὰ ζήσῃ.</p>

			<p>Τὸν Ἅγιο Γεράσιμο τὸν ἔλεγε καψάλη,<br>
			τὸν Ἅγιο Νεκτάριο νυχᾶ ἀπὸ τὴν ἄλλη.</p>

			<p>Τὸν Ἅγιο Νεκτάριο φοβότανε μὲ τρόμο,<br>
			σὰν πήγαινε στὸν οὐρανό, τὸν ρώτησαν στὸ δρόμο.</p>

			<p>-Τὶ χάρι θὲς Νεκτάριε; λέγει ἡ Ἁγία Τριάδα.<br>
			-Νὰ διώχνω τὰ δαιμόνια, νὰ φεύγουν στὴν ἀράδα.</p>

			<p>Καὶ λέγει τὸ δαιμόνιο· ἔλαβε αὐτὴ τὴ χάρι<br>
			τὸν παρθενώνα ἔκτισε, τῆς Αἴγινας καμάρι.</p>

			<p>Ὁ Ἅγιος ἐσταύρωσε ἀμέσως τὴν κοπέλα,<br>
			καὶ ἀμέσως φεύγει ὁ σατανᾶς, ποὺ πρῶτα εἶχε τρέλα.</p>

			<p>Ἔγινε τότε μοναχὴ καὶ πέρναγε ὡραία,<br>
			μέσ᾿ στὴν Μονὴ τὴν ἔθεσαν ἐτότε γραμματέα.</p>

			<p>Ὦ Ἅγιε Νεκτάριε, ὅλους ἐμᾶς λυπήσου,<br>
			προσεύχου γιὰ τοὺς χριστιανούς, νὰ ῾χωμε τὴν εὐχή σου.</p>

			<p>Στὸν ταπεινὸ καὶ εὐτελῆ ποὺ γράφει αὐτὴ ἡ πένα<br>
			εἶμαι ὁ πιὸ ἁμαρτωλός· προσεύχου καὶ γιὰ μένα.</p>

			</td>
		</tr>
	</table>
</div>

<hr>

</body>

</html>
