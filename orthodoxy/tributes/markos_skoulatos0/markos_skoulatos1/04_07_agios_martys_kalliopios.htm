<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγιος Μάρτυς Καλλιόπιος</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Μάρτυς Καλλιόπιος</h1>

<p style="text-align: center">7 Ἀπριλίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td>Καὶ Ἅγιον Καλλιόπιον γιορτάζει ἡ Ὀρθοδοξία,<br>
			τοῦ Ἀπριλίου στὶς ἑπτὰ τιμᾶ ἡ Ἐκκλησία.<p>Στὰ χρόνια Μαξιμιανοῦ στὴν 
			εἰδωλολατρία,<br>
			μητέρα εἶχε ὁ Ἅγιος, ποὺ λέγαν Θεοκλεία.</p>

			<p>Τοῦ ἔλεγε γιὰ τὸ Χριστό, τὸν εἶχε κατηχήσει,<br>
			καὶ ὅταν ἐμεγάλωσε πῆγε νὰ μαρτυρήσῃ.</p>

			<p>Ἐζήτησε τὴν συμβουλὴ στὴν χριστιανὴ μητέρα·<br>
			καὶ τὸν ἐπαρακίνησε ἐκείνη τὴν ἡμέρα.</p>

			<p>Ἐγνώριζε σὰν χριστιανὴ γιὰ τὸν προορισμό της·<br>
			Καὶ μάρτυρα τὸν ἔκανε, Καλλιόπιον, τὸν γιό της.</p>

			<p>Μὲ προσευχὴ θερμὴ πολλὴ πάει στὸν Ἡγεμόνα,<br>
			στὴν Γαλατία καὶ Ἄγκυρα ποὺ βρίσκονταν ἀκόμα.</p>

			<p>Ὁ Ἡγεμόνας ἐρωτᾶ· ποιὸ εἶναι τ᾿ ὄνομά του;<br>
			Τοῦ λέγει· εἶμαι χριστιανός, ν᾿ ἀκούσῃ μὲ τ᾿ αὐτιά του.</p>

			<p>Πάλι τὸν ξαναρώτησε· τὶ ἐργασία κάνει;<br>
			Τοῦ λέγει· εἶμαι χριστιανός, τὸ ἐπαναλαμβάνει.</p>

			<p>Συνῆλθε λέγει ὁ τύραννος· εἶσαι παιδὶ ἀκόμη<br>
			Γιατὶ πεθαίνεις σύντομα, ἂν δὲν ἀλλάξῃς γνώμη.</p>

			<p>Τοῦ λέγει ὁ Καλλιόπιος· ἦρθα γιὰ νὰ πεθάνω,<br>
			τὴν πίστι μου ἔχω στὸν Χριστὸν στὸν οὐρανὸ ἐπάνω.</p>

			<p>Καὶ ἄρχισαν τὰ μαρτύρια· πρῶτα τὸν μαστιγώνουν,<br>
			μολύβια εἶχαν στὶς ἄκρες τους, πολλὲς ξυλιὲς τοῦ δώνουν.</p>

			<p>Τοῦ δέσανε τὰ χέρια του, τὰ γύρισαν στὴν πλάτη,<br>
			καὶ σὲ τροχὸ τὸν ἔβαλαν, φωτιὰ εἶχαν ἀνάψει.</p>

			<p>Ὑπέμενε ὁ Ἅγιος κι ἀμέσως νὰ τὸ θαῦμα,<br>
			Ἄγγελος σβήνει τὴν φωτιὰ καὶ τὸν τροχὸ ἐν τῷ ἅμα.</p>

			<p>Ὁ Ἅγιος Καλλιόπιος ἀμέσως πῆρε θάρρος,<br>
			τὰ μέλη του ἐξαρθρώθηκαν ἀπ᾿ τοῦ τροχοῦ τὸ βάρος.</p>

			<p>Ὁ τύραννος ἐγωιστὴς ἔδειξε ἀπιστία,<br>
			τὸν ἔριξε στὴν φυλακή, ἐκεῖ γιὰ τιμωρία.</p>

			<p>Στὴν φυλακὴ κατόρθωσε νὰ μπεῖ καὶ ἡ μητέρα,<br>
			ποὺ τοῦ ἐσπόγγιζε πληγὲς ποὺ εἶχε νύχτα-ἡμέρα.</p>

			<p>Ἐλευθέρωσε τοὺς δούλους της, ποὺ ἦταν πεντοκόσιοι,<br>
			καὶ τὴν περιουσία της σ᾿ αὐτοὺς τὴν εἶχε δώσει.</p>

			<p>Στὴν φυλακὴ ποὺ ἔμενε μαζὶ μὲ τὸ παιδί της,<br>
			καὶ συντροφιὰ τοῦ ἔκανε· κάνει τὴν προσευχή της.</p>

			<p>Νὰ δυναμώσῃ ὁ Κύριος μαρτύρια ν᾿ ἀντέξῃ·<br>
			ὑπέροχος, Θεόκλεια, εἶπε αὐτὴ τὴ λέξη.</p>

			<p>Μεσάνυχτα στὴ φυλακὴ οὐράνιο φῶς ἐφάνη<br>
			καὶ μία θεϊκὴ φωνὴ στὴν φυλακὴ προφτάνει.</p>

			<p>Καλλιόπιε, εἶσαι εὐτυχὴς διὰ τὴν παῤῥησίαν,<br>
			καὶ εἶσαι ἀξιέπαινος γιὰ τὴν ὁμολογία.</p>

			<p>Συνέχισε ἀγώνα σου καὶ θὰ τὸν ἐπιτύχῃς,<br>
			καὶ σὲ αἰώνια ἀγαθὰ θὰ ῾ρθῃς ἐδῶ νὰ ζήσῃς.</p>

			<p>Τὰ λόγια αὐτὰ τὰ θεϊκὰ ἀπ᾿ τοῦ Θεοῦ τὸ στόμα<br>
			ἔδωσαν στὸν Καλλιόπιον θάρρος πολὺ ἀκόμα.</p>

			<p>Μπρὸς στὸν κριτὴν τὸν φέρνουνε νὰ τὸν-ε δελεάσουν,<br>
			ἀλλὰ καὶ μὲ ἀπειλὲς γιὰ νὰ τὸν δειλιάσουν.</p>

			<p>Μὰ ἔμεινε ἀκλόνητος σὰν πέτρα ἀπὸ γρανίτη,<br>
			κι ἀλύγιστος καὶ σταθερὸς εἰς τοῦ Χριστοῦ τὴν πίστι.</p>

			<p>Καὶ τότε βγάζει ὁ τύραννος, σκληρὴ διαταγή του,<br>
			Καλλιόπιος νὰ σταυρωθῇ ἦταν ἀπόφασή του.</p>

			<p>Ὁ Ἅγιος σὰν τ᾿ ἄκουσε, πετάει ἀπ᾿ τὴ χαρά του,<br>
			σκέφτηκε Ἰησοῦν Χριστὸν καὶ τὰ παθήματά του,<br>
			ὅτι θὰ σταυρωθῇ κι αὐτὸς ὅπως ὁ Κύριός του.</p>

			<p>Συνέπεσε καὶ ἔτυχε ἡμέρα Μεγάλη Πέμπτη,<br>
			ποὺ τοῦ Ἁγίου ἡ σταύρωσις τότε συνετελέσθη.</p>

			<p>Παρακαλεῖ τοὺς Σταυρωτὲς τ᾿ Ἁγίου ἡ μητέρα<br>
			τὸν γιό της νὰ σταυρώσουνε ἐκείνη τὴν ἡμέρα.</p>

			<p>Πέντε χρυσὰ νομίσματα τοὺς ἔδωσε καὶ πάλι,<br>
			νὰ τὸν σταυρώσουν στὸν σταυρὸ μὲ κάτω τὸ κεφάλι.</p>

			<p>Συνέργησε καὶ ἔγινε Ἅγιο τὸ παιδί της,<br>
			αἰώνιο παράδειγμα μὲ τὴν διαγωγή της.</p>

			<p>Ποιὰ μητέρα σήμερα δημίους θὰ πληρώσῃ,<br>
			καὶ γιὰ ἀγάπη στὸν Χριστὸν θὰ πάει νὰ τὸ σταυρώσῃ;</p>

			<p>Εἴχανε πίστι ζωντανὴ οἱ χριστιανὲς μητέρες<br>
			κι ἔγιναν ὅλες ἅγιες ἐκεῖνες τὶς ἡμέρες.</p>

			<p>Τὸν ἐσταύρωσαν οἱ δήμιοι μὲ τὸ κεφάλι χάμου,<br>
			καὶ ἔτσι εὑρῆκε ὁ Ἅγιος τὸ τέλος τοῦ θανάτου.</p>

			<p>Οἱ πόνοι ἀνυπόφοροι ἦταν ἀπ᾿ τὶς πληγές του,<br>
			ποὺ κάρφωναν μὲ τὰ καρφιὰ τότε οἱ σταυρωτές του.</p>

			<p>Μεγάλη εἶν᾿ Παρασκευὴ ποὺ ὁ Ἅγιος ἐσταυρώθη,<br>
			καὶ τρίτη ὥρα στὸν Χριστὸν ψυχὴ ἐπαραδόθη.</p>

			<p>Κατέβασαν ἀπ᾿ τὸν Σταυρὸ εὐθὺς τὴν ἴδια ἡμέρα,<br>
			κι ἀγκάλιασε τὸ σῶμα του τ᾿ Ἁγίου ἡ μητέρα.</p>

			<p>Ἀμέσως λιποθύμησε καὶ μὲς στὴν ἀγκαλιά της,<br>
			παρέδωσε εἰς τὸν Θεὸν καὶ τὴν ψυχὴ δικιά της.</p>

			<p>Ἔθαψαν τότε χριστιανοὶ τὰ ἅγια λείψανά τους.<br>
			Ἂς ἔχωμεν τὴν πίστιν τους καὶ τὴν βοήθειὰν τους.</p>

			</td>
		</tr>
	</table>
</div>

<hr>

</body>

</html>