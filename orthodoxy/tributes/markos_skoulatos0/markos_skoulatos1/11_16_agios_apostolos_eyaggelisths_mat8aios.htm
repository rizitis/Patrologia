<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Απόστολος και Ευαγγελιστής Ματθαίος</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Ἀπόστολος καὶ Εὐαγγελιστὴς Ματθαῖος</h1>

<p style="text-align: center">16 Νοεμβρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Ἤτανε Εὐαγγελιστής, ὁ Ἀπόστολος Ματθαῖος, <br>
			πατρίδα εἶχε τὴν Κανά, φρόνιμος καὶ ὡραῖος.</p>

			<p>Εἰς τὴν Κανὰ ὁ Κύριος κάνει τὸ πρῶτον θαῦμα<br>
			καὶ κάνει τὸ νερὸ κρασί, ἀμέσως ἐν τῷ ἄμα.</p>

			<p>Δῶρον Θεοῦ σημαίνει ἐδῶ, Ματθαίου τ᾿ὄνομά του,<br>
			καὶ ὁ Χριστὸς τὸν κάλεσε νὰ βρίσκεται σιμά του.</p>

			<p>Τοῦ λέγει ἀκολούθει μοι, ἀκούει προσταγή του,<br>
			τὸ τελωνεῖο ἄφησε κι εὑρίσκεται μαζί του.</p>

			<p>Ἔγινε Εὐαγγελιστὴς καὶ Ἀπόστολος ἀκόμη<br>
			καὶ τὴν ζωή του ἔζησε μὲ τοῦ Θεοῦ τὴ γνώμη.</p>

			<p>Κακότροποι οἱ Γραμματεῖς, μὰ καὶ οἱ Φαρισαῖοι,<br>
			κατέκριναν τὸν Κύριον μὲ δίχως νὰ τοὺς φταίει.</p>

			<p>Ματθαῖος τὸν ἐκάλεσε στὸ σπίτι τὸ δικό του <br>
			καὶ γεῦμα ἐπαράθεσε στ᾿ ἅγιον πρόσωπόν του.</p>

			<p>Ἑβραῖοι λέν᾿ στοὺς μαθητὲς δὲν ἔπρεπε νὰ γίνῃ,<br>
			διδάσκαλος σ᾿ἁμαρτωλοὺς νὰ τρώῃ καὶ νὰ πίνῃ.</p>

			<p>Τοὺς ἔτρωγε τὰ σωθικὰ ὁ φθόνος καὶ ἡ κακία,<br>
			ποὺ ὁμιλοῦσαν τοῦ Θεοῦ τὰ λόγια μὲ σοφία.</p>

			<p>-Ἦλθα γιὰ τοὺς ἁμαρτωλοὺς στὸν κόσμο νὰ τοὺς σώσω,<br>
			γιὰ νὰ μετανοήσουνε βραβεῖα νὰ τοὺς δώσω.</p>

			<p>Μεγάλη ἦταν ἡ τιμή, Ματθαίου τοῦ τελώνη,<br>
			ποὺ τοῦ ἐχάρισε ὁ Χριστός, ζωὴ ποὺ δὲ τελειώνει.</p>

			<p>Καὶ ἔγινε Ἀπόστολος μὲ τοῦ Χριστοῦ τὴ χάρι,<br>
			ἔγραψε καὶ Εὐαγγέλιο, Θεοῦ μαργαριτάρι.</p>

			<p>Μετὰ Ἀνάληψι Χριστοῦ πέρασαν ὀκτὼ χρόνια,<br>
			γράφει τὸ Εὐαγγέλιον ποὺ θὰ ὑπάρχει αἰώνια.</p>

			<p>Τὴν κατὰ σάρκα γέννησι Χριστοῦ, τὴν βάπτισί του,<br>
			τοὺς πειρασμούς, τὰ πάθη του καὶ τὴν Ἀνάστασί του.</p>

			<p>Στοὺς Ἰουδαίους τὸ δῶσε, ἵδρυσε Ἐκκλησίες<br>
			Πάρθους καὶ Μήδους δίδαξε, Θεοῦ παραγγελίες.</p>

			<p>Καὶ ἄλλα ἔθνη ἐδίδαξε κόσμο νὰ κατηχήσῃ,<br>
			ὑπέφερε πολλὰ δεινά, κι ἐκεῖ ἐβασανίσθη.</p>

			<p>Μὰ ὅλα τὰ ὑπέμεινε, γιατὶ εἶχε βοηθό του,<br>
			τὸν παντοδύναμον Θεὸν ποὺ ἦταν στὸ πλευρό του.</p>

			<p>Ἀνέβη σὲ ψηλὸ βουνὸ ἐκεῖ νὰ ἀσκητεύσῃ,<br>
			νὰ ἔχῃ πάντα τὸν Χριστὸν στὴν ἰδικήν του σκέψη.</p>

			<p>Τὸ ἴδιο ροῦχο πάντοτε φοροῦσε δίχως σπίτι,<br>
			σκεπάσματα εἶχε οὐρανὸ μὲ γρανιτένια πίστι.</p>

			<p>Μιὰ ἡμέρα φαίνεται ὁ Χριστός, ὡσὰν παιδὶ μπροστά του,<br>
			ἕνα ραβδὶ τοῦ ἔδωσε μὲ χεῖρα δεξιά του.</p>

			<p>Κατέβα, λέγει, ἀπ᾿τὸ βουνό, πήγαινε στὴ Μυρμήνη,<br>
			φύτεψε τὸ ραβδὶ αὐτὸ στὴν ἐκκλησιὰ νὰ μείνῃ.</p>

			<p>Μὲ τὴν δική μου δύναμι, δένδρο ψηλὸ θὰ γίνῃ<br>
			θὰ στάζῃ μέλι καὶ νερό, ὅποιος διψᾷ θὰ πίνῃ.</p>

			<p>Ὑπάκουσε ὁ Ἀπόστολος καὶ παίρνει τὸ ραβδί του,<br>
			νὰ ἐκτελέσῃ τοῦ Χριστοῦ θεία διαταγή του.</p>

			<p>Βασίλισσα συνάντησε στὸ δρόμο ποὺ βαδίζει,<br>
			μαζὶ ὁ γιὸς καὶ νύφη της, διάλογο ἀρχίζει.</p>

			<p>Δαιμόνια εἶχαν τὰ παιδιὰ κι ἄρχισαν νὰ φωνάζουν,<br>
			καὶ τὸν Ματθαῖον Ἀπόστολον ἄρχισαν νὰ τρομάζουν.</p>

			<p>Ποιὸς σοῦ ῾πε νὰ ῾ρθῃς ἀπ᾿ ἐδῶ, τὸν τόπο νὰ γνωρίσῃς,<br>
			καὶ τὸ ραβδὶ ὅπου κρατᾷς γιὰ νὰ μᾶς ἀφανίσῃς;</p>

			<p>Ὁ Ἀπόστολος μὲ ἤπια φωνὴ ἀμέσως διατάζει<br>
			καὶ φεύγουν τὰ δαιμόνια, Χριστὸς ἐξουσιάζει.</p>

			<p>Ἀφοῦ τοὺς ἐθεράπευσε ἀμέσως καὶ τοὺς δύο,<br>
			ἀκόλουθοί του ἔγιναν στὸν ἰδικόν του βίο.</p>

			<p>Ἐπίσκοπος σὰν ἔμαθε Ματθαίου παρουσία,<br>
			βγῆκε πρὸς προϋπάντησι, πῆγαν στὴν ἐκκλησία.</p>

			<p>Καὶ τὸ ραβδὶ ἐφύτευσαν κατ᾿ ἐντολὴν Κυρίου,<br>
			ἔγινε θαῦμα, ἐβλάστησε Ματθαίου τοῦ Ἁγίου.</p>

			<p>Στὴν ρίζαν ἔβγαζε νερό, τὸ ἔμαθαν στὴν πόλι,<br>
			σὰν μέλι ἤτανε γλυκὸ καὶ τὸ ρουφοῦσαν ὅλοι.</p>

			<p>Οἱ κλάδοι ἔκαναν καρποὺς μὲ τὴν γλυκύτητά τους,<br>
			τοὺς ἔτρωγαν οἱ ἄνθρωποι, μαλάκωνε ἡ καρδιά τους.</p>

			<p>Σὰν ἔμαθε ὁ βασιλιὰς πῶς ἔγινε τὸ θαῦμα,<br>
			ἡμέρωσε μὰ ὁ σατανᾶς μεγάλωσε τὸ τραῦμα.</p>

			<p>Νὰ κάψῃ τὸν Ἀπόστολον τοῦ ῾βαλε στὰ μυαλά του,<br>
			διότι ἡ βασίλισσα ἔφυγε ἀπὸ κοντά του.</p>

			<p>Μία νύχτα στὸν Ἀπόστολο ὁ Κύριος ἐφάνη,<br>
			τοῦ εἶπε πὼς ὁ βασιλιὰς σὲ βάσανα τὸν βάνει.</p>

			<p>Ὅμως γι᾿ αὐτὰ τὰ βάσανα καθόλου μὴν φοβᾶσαι,<br>
			ἔχεις ἐμένα βοηθό, πάντα κοντά μου θὰ ῾σαι.</p>

			<p>Στέλνει εὐθὺς ὁ βασιλεὺς τέσσερεις στρατιῶτες<br>
			νὰ πιάσουν τὸν Ἀπόστολο γιὰ νὰ καῇ ἐτότες.</p>

			<p>Μόλις τὸν ἐπλησίασαν ἐτυφλωθῆκαν ὅλοι<br>
			κι ἀνήγγειλαν στὸν βασιλιὰ τὴν ἱστορία ὅλη.</p>

			<p>Ἀγρίεψε ὁ βασιλιὰς καὶ στέλνει ἄλλη τετράδα,<br>
			καὶ αὐτοὶ τὰ ἴδια ἔπαθαν, τυφλώθηκαν ἀράδα.</p>

			<p>Ἦταν ἐκεῖ ὁ Κύριος ὡσὰν μικρὸ παιδάκι,<br>
			τοὺς θάμπωνε μὲ τ᾿ ἅγιο φῶς, δὲν ἔβλεπαν λιγάκι.</p>

			<p>Πᾶνε καὶ αὐτοὶ στὸν βασιλιά, τοῦ λέν᾿ τὰ ὁράματά τους<br>
			πῶς ἐτυφλώθηκαν κι αὐτοί, δὲν ἔβλεπαν μπροστά τους.</p>

			<p>Τότε ἐπῆγε ὁ ἄρχοντας γιὰ νὰ τόνε σκοτώσῃ,<br>
			μὰ ἐτυφλώθηκε κι αὐτὸς καὶ ἤτανε ἡ τρίτη δόσι.</p>

			<p>Τρέμοντας ἀπ᾿ τὸ φόβο του στὰ πόδια τ᾿ Ἀποστόλου,<br>
			ἐζήτησε συγχώρησι, δίχως ὀργὴ καθόλου.</p>

			<p>Ὁ Ἅγιος τὸν λυπήθηκε, ποὺ μετάνιωσε ἐμπρός του,<br>
			τὸν σταύρωσε μὲ τὸ σταυρὸ καὶ εἶδε πάλι φῶς του.</p>

			<p>Ἀχάριστος ὁ βασιλιάς, σὰν εἶδε ὅτι βλέπῃ,<br>
			τὸν ἔβαλε ὁ σατανᾶς νὰ κάνῃ ὅτι δὲν πρέπει.</p>

			<p>Ἔδωσε μία διαταγὴ στὴ γῆ νὰ τὸν καρφώσουν,<br>
			χέρια καὶ πόδια καὶ φωτιὰ νὰ τὸν ἀποτεφρώσουν.</p>

			<p>Τὸν ἔβαλαν οἱ δήμιοι εἰς τὸν βωμὸ ἐπάνω,<br>
			ξύλα ἔβαλαν στὸ σῶμα του καὶ φλόγα ἀπὸ πάνω.</p>

			<p>Καὶ πάλι θαῦμα ἔγινε, δρόσισε τὸ καμίνι,<br>
			τριζοβολοῦσε ἡ φωτιά, δίχως ζημιὰ νὰ γίνῃ.</p>

			<p>Εἰδωλολάτρες βρέθηκαν καὶ εἴδανε τὸ θαῦμα,<br>
			καὶ τὸν Χριστὸν ἐδόξασαν ὅλοι τους ἐν τῷ ἅμα.</p>

			<p>Ὁ βασιλιὰς ταράχτηκε ποὺ ἄκουσε τὶς φωνές τους,<br>
			τὸ θαῦμα αὐτὸ ποὺ ἔγινε, ἔγιναν θαυμαστές τους.</p>

			<p>Ὁ βασιλιὰς τὰ εἴδωλα θέλει νὰ δοκιμάσῃ,<br>
			ἂν εἶν᾿ ἀληθινοὶ θεοὶ νὰ τοὺς ἐγκωμιάσῃ.</p>

			<p>Μάζεψε κάρβουνα πολλὰ καὶ ἄναψε τὸ καμίνι,<br>
			καὶ ἔβαλε ἐπάνω τοὺς θεοὺς νὰ ἰδῇ τὶ θ᾿ ἀπογίνῃ.</p>

			<p>Ἐκάηκαν τὰ εἴδωλα, γινῆκαν ὅλα στάχτη,<br>
			καὶ ἐξεπήδησε ἡ φωτιὰ ἀπέξω ἀπὸ τὸ φράκτη.</p>

			<p>Δέησι κάνει ὁ Ἅγιος καὶ προσευχὴ μεγάλη,<br>
			ποὺ θὰ ῾καιγε τὸν βασιλιὰ ἡ φλόγα ἡ μεγάλη.</p>

			<p>Καὶ πάλι κάνει ὁ Ἅγιος θερμὰ τὴν προσευχή του,<br>
			καὶ παραδίδει στὸν Θεὸ τὴν ἅγια ψυχή του.</p>

			<p>Τὸ ἱερόν του λείψανο τὸ πῆρε ὁ βασιλέας, <br>
			τὸ πῆγε εἰς τὰ ἀνάκτορα, θήκης ἐντὸς ὡραίας.</p>

			<p>Καὶ τὸν ἀληθινὸν Θεὸ θέλει νὰ δοκιμάσῃ,<br>
			νὰ πεταχτῇ στὴ θάλασσα ἡ θήκη διατάσσει.</p>

			<p>Ὁ Ἅγιος στὸν ἐπίσκοπο λέγει τὸ ὄνειρό του,<br>
			στὴ θάλασσα νὰ κατεβῇ, νὰ βρῇ τὸ λείψανό του.</p>

			<p>Πάει ὁ δεσπότης τὸ πρωὶ τὴν θάλασσα κοιτάζει,<br>
			κῦμα φέρνει τὴν λάρνακα, μπροστά του τὴν ἀράζει.</p>

			<p>Ἐδόξασαν τὸν Κύριον, ποὺ ἔκανε τὸ θαῦμα,<br>
			ποὺ ἐγλύτωσεν τὸν ἅγιον νερὸ καὶ ἀπ᾿τὸ καῦμα.</p>

			<p>Ἐπίστεψεν ὁ βασιλιὰς εἰς τοῦ Χριστοῦ θρησκεία,<br>
			στὰ ψεύτικα τὰ εἴδωλα δὲν δίνει σημασία.</p>

			<p>Πολὺ ἐταπεινώθηκε, ἐγνώρισε τὴν πλάνη,<br>
			ζητεῖ ἀπ᾿ τὸν ἐπίσκοπο βάπτισι νὰ τοῦ κάνῃ.</p>

			<p>Καὶ ὅταν τὸν ἐβάπτιζε τὸν βασιλιὰ ὁ δεσπότης,<br>
			μεγάλο θαῦμα ἔγινε στὸν οὐρανὸ ἐν πρώτοις.</p>

			<p>Ματθαῖος θὰ ὀνομαστῇ τώρα ὁ βασιλέας,<br>
			ἠκούσθη ἀπ᾿ τὸν οὐρανὸ μία φωνὴ ὡραία.</p>

			<p>Συνέτριψε τὰ εἴδωλα παντοῦ στὴν ἐπαρχία,<br>
			εἰδωλολάτρες γύρισε εἰς τοῦ Χριστοῦ θρησκεία.</p>

			<p>Σὲ λίγες ἡμέρες ὁ Ἅγιος στὸν ἐπίσκοπο ἐφάνη,<br>
			τοῦ εἶπε γιὰ τὸν βασιλιὰ ἐπίσκοπο νὰ κάνῃ.</p>

			<p>Ἐπίσκοπος ὁ βασιλιάς, διάκονος ὁ γιός του,<br>
			καὶ ἦταν πάντα ὁ Χριστὸς ἡμέρα καὶ νύχτα ἐμπρός τους.</p>

			<p>Ματθαίου τὸ Εὐαγγέλιον ἐγγράφηκεν σὲ γλῶσσες,<br>
			σ᾿ ὅλον τὸν κόσμο ἀριθμὸν τὶς χίλιες πεντακόσιες.</p>

			<p>Ἔδειξε πίστι στὸ Χριστὸν ὑπακοὴ μεγάλη,<br>
			καὶ τώρα στὸν παράδεισο ἔχει χαρὰ καὶ πάλι.</p>

			<p>Ἅγιε Εὐαγγελιστὰ Ἀπόστολε Ματθαῖε,<br>
			ἡμέρα καὶ νύχτα στὸν Χριστὸν τὴν προσευχή σου λέγε.</p>

			<p>Κύριε Ἰησοῦ Χριστέ, σπλαγχνίσου τὸν λαόν σου<br>
			κάνε πιστοὺς στὴν στάνη σου καὶ πάντα στὸ πλευρό σου.</p>

			</td>
		</tr>
	</table>
</div>

<hr>

</body>

</html>