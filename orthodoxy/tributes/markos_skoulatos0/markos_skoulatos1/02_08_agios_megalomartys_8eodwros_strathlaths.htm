<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγιος Μεγαλομάρτυς Θεόδωρος ο Στρατηλάτης</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Μεγαλομάρτυς Θεόδωρος ὁ Στρατηλάτης</h1>

<p style="text-align: center">8 Φεβρουαρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Ὁ Ἅγιος Θεόδωρος εἶχε ἐπάγγελμά του<br>
			σῶμα τὸ στρατιωτικό, ποὺ φέρει τ᾿ ὄνομά του.</p>

			<p>Ἦταν ἀπ᾿ τὰ Εὐχάϊτα, εἰς τὴν Μικρὰν Ἀσία<br>
			κι εἶναι μεγαλομάρτυρας μέσα στὴν Ἐκκλησία.</p>

			<p>Εἶχε πολλὰ χαρίσματα ψυχῆς, μὰ καὶ στὸ σῶμα,<br>
			μὲ φρόνηση καὶ σύνεση καὶ ρήτορας ἀκόμα.</p>

			<p>Λικίνιος ὁ βασιλιὰς σ᾿ αὐτὴν τὴν ἐπαρχία,<br>
			τρίτον αἰῶνα ποὺ ἤκμαζε ἡ εἰδωλολατρία.</p>

			<p>Ὁ βασιλιὰς Λικίνιος πάγει νὰ τὸν τιμήσῃ<br>
			καὶ λέγει στὸν Θεόδωρον, πόλι νὰ τοῦ χαρίσῃ.</p>

			<p>Τοῦ δίνει πόλιν Ἡράκλειαν νὰ τὴν ἐξουσιάζῃ<br>
			καὶ ἀκόμα τὸ δικαίωμα αὐτὸς νὰ διατάζῃ.</p>

			<p>Δὲν γνώριζε ὁ βασιλιὰς τὴν ἐποχὴ ἐκείνη<br>
			πὼς ἦταν ὁ Θεόδωρος εἰς τὴν Χριστιανοσύνη.</p>

			<p>Σὰν ἔλαβε ὁ Ἅγιος αὐτὴν τὴν ἐξουσίαν<br>
			σ᾿ ὅλην τὴν πόλι ἐκήρυττε Χριστὸν κι Ὀρθοδοξία.</p>

			<p>Ὁ βασιλιὰς ἀνύποπτος τοῦ στέλνει ἕνα γράμμα<br>
			νὰ προσκυνήσῃ τοὺς θεούς, τὰ εἴδωλα, ἐν τῷ ἅμα.</p>

			<p>Κι ὁ Ἅγιος τοῦ ἁπαντᾶ· ἔλα ἐσὺ στὴν πόλι<br>
			καὶ φέρε καὶ τὰ εἴδωλα νὰ προσκυνήσουν ὅλοι.</p>

			<p>Γιατὶ μέσ᾿ στὴν Ἡράκλεια θέλουν νὰ ἀποσκιρτήσουν<br>
			ν᾿ ἀφήσουνε τὰ εἴδωλα, Χριστὸν νὰ προσκυνήσουν.</p>

			<p>Ἐχάρηκε ὁ Βασιλεὺς παίρνει τ᾿ἀγάλματά του<br>
			πηγαίνει στὴν Ἡράκλειαν μὲ τὰ στρατεύματά του.</p>

			<p>Τὴν νύκτα αὐτὴ ὁ Ἅγιος κάνει τὴν προσευχή του<br>
			παρακαλοῦσε τὸν Χριστὸν νὰ εἶν᾿ πάντα μαζί του.</p>

			<p>Ἀκόμα τὸν παρακαλεῖ ἐκεῖ νὰ μαρτυρήσῃ,<br>
			στὴν πόλι τὴν Ἡράκλειαν τὸ αἷμα του νὰ χύσῃ.</p>

			<p>Γιὰ νὰ στηρίξῃ τοὺς πιστοὺς εἰς τὴν χριστιανοσύνη,<br>
			καὶ νὰ ταφῇ τὸ σῶμα του ῾ς περιοχὴν ἐκείνη.</p>

			<p>Ὅραμα βλέπει ὁ Ἅγιος, Χριστὸς τὸν συμβουλεύει,<br>
			θάρρος νὰ ῾χῃς Θεόδωρε, τὸ τέλος σου κοντεύει.</p>

			<p>Πάλι προσεύχεται ξανὰ νὰ τόνε δυναμώσῃ,<br>
			μὴ φοβηθῇ τὸν βασιλιά, ποὺ θὰ τὸν ἐξοντώσῃ.</p>

			<p>Τὸν βασιλιὰ ὑποδέχθηκε μὲ τὸν ὡραῖον τρόπο,<br>
			μιλοῦσε μὲ εὐγένεια στὰ πλήθη τῶν ἀνθρώπων.</p>

			<p>Ἀφοῦ χαιρετιστήκανε, μπήκανε μέσ᾿ στὴν πόλι,<br>
			εἰς τὴν ἐξέδρα κάθησαν καὶ τοὺς κοιτάζουν ὅλοι.</p>

			<p>Ὁ βασιλιὰς στὸν Ἅγιον λέγει νὰ θυσιάσῃ,<br>
			στὰ εἴδωλα καὶ στοὺς θεοὺς νὰ τοὺς ἐγκωμιάσῃ.</p>

			<p>Τοῦ ἁπαντᾷ ὁ Ἅγιος· εἰς τὰς διαταγάς σου,<br>
			δῶσε μου τὰ ἀγάλματα ποὺ ἔφερες κοντά σου.</p>

			<p>Χάρηκε ὁ Λικίνιος, τ᾿ ἀγάλματα τοῦ δίνει,<br>
			τὰ κομματιάζει ὁ Ἅγιος καὶ στοὺς πτωχοὺς τὰ δίδει.</p>

			<p>Ἦταν χρυσὰ καὶ ἀργυρά, νὰ τὰ ἐξαργυρώσουν,<br>
			νὰ πάρουν λίγα τρόφιμα, νὰ φᾶν, νὰ δυναμώσουν.</p>

			<p>Περίμενε ὁ βασιλιάς, τ᾿ Ἁγίου τὴν θυσία,<br>
			μὰ ἄκουσε τὸν Μαξέντιο κι ἦρθε ἡ ἀφασία.</p>

			<p>Τοῦ εἶπε γιὰ τὸν Θεόδωρο τὰ εἴδωλα εἶχε πάρει, <br>
			πῶς ὅλα τὰ κομμάτιασε· καὶ ἔγινε λιοντάρι.</p>

			<p>Εἶδα κεφάλι Ἀρτέμιδος σὲ ἑνὸς φτωχοῦ τὸ χέρι,<br>
			καὶ μοῦ᾿ πε ὁ Θεόδωρος τὸν εἴχενε προσφέρει.</p>

			<p>Ἐθύμωσε ὁ βασιλιάς, τὸν Ἅγιο φοβερίζει,<br>
			ποὺ ἔσπασε τὰ εἴδωλα, κι ἀρχίζει νὰ τὸν βρίζῃ.</p>

			<p>Τοῦ ἁπαντᾷ ὁ Ἅγιος· λατρεύω τὸν Χριστό μου,<br>
			ποὺ εἶν᾿ ἀληθινὸς Θεός, βρίσκεται στὸ πλευρό μου.</p>

			<p>Σὰν τ᾿ ἄκουσε ὁ βασιλιάς, ἀμέσως διατάζει,<br>
			χέρια καὶ πόδια νὰ δεθῇ καὶ κατὰ γῆς τὸν βάζει.</p>

			<p>Μὲ βούνευρα τὸν ἔδερναν, πληγιὲς ἑπτακοσίες,<br>
			ράχη, κοιλιὰ καὶ στὸν λαιμὸ μὲ σφαῖρες μολυβδίνες.</p>

			<p>Τὸν ξύνανε, τὸν καίγανε σὰν πυρωμένα φίδια,<br>
			τοῦ τρίβανε εἰς τὶς πληγές, τοῦβλα καὶ κεραμίδια.</p>

			<p>Τὸν ρίξανε στὴ φυλακή, ἐκεῖ γιὰ νὰ πεθάνῃ,<br>
			ἑπτὰ ἡμέρες νηστικὸς ὑπομονὴ εἶχε κάνει.</p>

			<p>Ὑπέμενε πόνους φρικτοὺς γιὰ τοῦ Χριστοῦ Ἀγάπη<br>
			κι ἔλεγε· Δόξα σοι ὁ Θεός, ὅτι κι ἂν εἶχε πάθει.</p>

			<p>Τὸν βγάζουν ἀπ᾿ τὴ φυλακὴ κι ὁ βασιλιὰς μὲ δῶρα<br>
			θὰ δώσῃ εἰς τὸν Ἅγιον, ἂν θυσιάσῃ τώρα.</p>

			<p>Δὲν τὸν ἀρνοῦμαι τὸν Χριστόν, δὲν θέλω ἐγὼ παλάτια,<br>
			ἀκόμα καὶ τὸ σῶμα μου τὸ κάνετε κομμάτια.</p>

			<p>Ἄκουσε ὁ Λικίνιος, ἔφριξε ἀπ᾿ τὸ κακό του,<br>
			διέταξε τὸν Θεόδωρο νὰ σταυρωθῇ ἐμπρός του.</p>

			<p>Τὸν σταύρωσαν εἰς τὸν σταυρόν, κάνει τὴν προσευχή του,<br>
			παρακαλάει τὸν Χριστὸν νὰ βρίσκεται μαζί του.</p>

			<p>Ἀκούει ὁ Χριστὸς τὴν προσευχὴ καὶ τόνε δυναμώνει<br>
			στέλνει τὴ νύχτα ἄγγελο καὶ τόνε ξεκαρφώνει.</p>

			<p>Εἶδε ἀποτελέσματα σ᾿ ὅλες τὶς προσευχές του,<br>
			ὁ ἄγγελος θεράπευσε καὶ ὅλες τὶς πληγές του.</p>

			<p>Μὲ ἀσπασμὸ ὁ ἄγγελος τοῦ εἶπε τὶ νὰ κάνῃ,<br>
			μὲ θάρρος καὶ ὑπομονὴ θὰ πάρῃ τὸ στεφάνι.</p>

			<p>Καὶ πάλι προσευχήθηκε γι᾿ αὐτὰ τὰ γεγονότα,<br>
			ποὺ τὸν θεράπευσε ὁ Θεός, κι εἶν᾿ ὑγιὴς σὰν πρῶτα.</p>

			<p>Ὁ βασιλιὰς δὲν ἤξερε τὸ θαῦμα ποὖχε γίνει,<br>
			διέταξε τὸ σῶμα του νὰ πεταχτῇ στὴ λίμνη.</p>

			<p>Πῆγαν καὶ βρῆκαν τὸ σταυρὸ οἱ δύο ἀπεσταλμένοι,<br>
			ποὺ ἦταν πεσμένος καταγῆς καὶ εἶπαν φωτισμένοι·</p>

			<p>Μέγας ὁ Θεὸς τῶν Χριστιανῶν· κι ἀπ᾿ τὴν ὥρα ἐκείνη<br>
			μαζί του μὲ τὸν Ἅγιον εἰς τὴν Χριστιανοσύνη.</p>

			<p>Ὀγδόντα πέντε ἄνθρωποι σὰν εἴδανε τὸ θαῦμα,<br>
			πιστέψανε εἰς τὸν Χριστὸν καὶ κεῖνοι ἐν τῷ ἅμα.</p>

			<p>Ὁ βασιλιὰς σὰν ἄκουσε πὼς εἶχε ζωντανέψει,<br>
			ἀμέσως ἀποφάσισε τὸν Ἅγιο νὰ φονεύσει.</p>

			<p>Ὁ κόσμος ὅταν ἄκουσε τὸ θαῦμα ποὖχε γίνει,<br>
			ἐγύρισαν ἀπ᾿ τὰ εἴδωλα εἰς τὴν χριστιανοσύνη.</p>

			<p>Διέταξε ὁ βασιλιὰς ἀποκεφάλισί του,<br>
			τὸν πήρανε οἱ δήμιοι καὶ φύγανε μαζί του.</p>

			<p>Πρὶν μαρτυρήσῃ ὁ Ἅγιος κάνει τὴν προσευχή του,<br>
			καὶ δίνει καὶ διαταγὴ εἰς τὸν ὑπασπιστή του.</p>

			<p>Οὔαρο τὸν ἐλέγανε ἦταν ταχυχράφος,<br>
			κι ἔγραφε τὰ μαρτύρια, χωρὶς κανένα λάθος.</p>

			<p>Νὰ γράψῃς, τοὖπε, τέκνον μου γιὰ τὰ μαρτύριά μου,<br>
			ποὺ σὲ ἀξίωσε ὁ Θεὸς καὶ βρίσκεσαι κοντά μου.</p>

			<p>Νὰ θάψῃς καὶ τὸ σῶμα μου μετὰ τὸν θάνατόν μου,<br>
			Εὐχάϊτα, ἡ πατρίδα μου, λέγεται, τὸ χωριό μου.</p>

			<p>Κι ἀφοῦ τὸν ἐχαιρέτισε μὲ εὐλογίαν πάλι,<br>
			ἔσκυψε· καὶ ὁ δήμιος τοῦ κόβει τὸ κεφάλι.</p>

			<p>Πῆρε ὁ ὑπηρέτης Οὔαρος τὸ σῶμα τοῦ Ἁγίου<br>
			τὸ ἐπῆγε στὰ Εὐχάϊτα, κατ᾿ ἐντολὴν ἰδίου.</p>

			<p>Τὸ ἔθαψαν μὲ εὐλάβεια, θαύματα ἔχει κάνει,<br>
			πῆρε ὡς δῶρον τοῦ Χριστοῦ, ἀμάραντο στεφάνι.</p>

			<p>Πολλὰ εἶναι τὰ θαύματα τ᾿ Ἁγίου Θεοδώρου,<br>
			τοῦ στρατηλάτου τοῦ Χριστοῦ καὶ τοῦ σημαιοφόρου.</p>

			<p>Ὦ Ἅγιε Θεόδωρε μὴν μὲ παρεξηγήσῃς,<br>
			σοῦ ἔγραψα λόγια φτωχικά, μόνον μου μὴν μ᾿ ἀφήσῃς.</p>

			<p>Εἶναι ἀπὸ τὸν βίον σου ὅλα ἀντιγραμμένα,<br>
			κι ἀπ᾿ τὴ πτωχὴ τὴν πέννα μου σὲ δίστιχα γραμμένα.</p>

			<p>Ὦ στρατιῶτα τοῦ Χριστοῦ, γενναῖο παλληκάρι,<br>
			ὀρθοδοξίας μάρτυρας, τῆς Ἐκκλησιᾶς καμάρι.</p>

			<p>Μία χάρι μόνο σοῦ ζητῶ· κι ἐμᾶς στὴν προσευχή σου<br>
			νὰ ἀξιωθοῦμε ὅλοι μας αἰώνια μαζί σου.</p>

			</td>
		</tr>
	</table>
</div>

<hr>

</body>

</html>