<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Γεράσιμος ο εν Κεφαλληνία</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Γεράσιμος ἐν Κεφαλληνίᾳ</h1>

<p style="text-align: center">20 Ὀκτωβρίου, 16 Αὐγούστου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Ὁ Ὅσιος Γεράσιμος νήσου Κεφαλληνίας<br>
			στὰ Τρίκαλα γεννήθηκε νομοῦ τῆς Κορινθίας.</p>

			<p>Τὸ χίλια πεντακόσια ἐννιά, πρὶν πεντακόσια χρόνια,<br>
			εἶναι μεγάλος Ἅγιος, θαυματουργεῖ αἰώνια.</p>

			<p>Πῆρε καλὴ ἀνατροφὴ ἀπ᾿ τοὺς πιστοὺς γονεῖς του,<br>
			διάβαζε Ἁγία Γραφὴ κι ἀγάλλιαζε ἡ ψυχή του.</p>

			<p>Ἀκόμη διάβαζε πολὺ τοὺς βίους τῶν Ἁγίων,<br>
			τοῦ ἑτοίμαζε ἡ μητέρα του τὸν ἰδικόν του βίον.</p>

			<p>Γιορτὲς καὶ κάθε Κυριακὴ ἦταν στὴν ἐκκλησία,<br>
			γιατὶ ἐκαταλάβαινε· ἐκεῖ ἦταν ἡ ἀξία.</p>

			<p>Καὶ ἔτσι ἔγινε ἅγιος μὲ τοῦ Θεοῦ τὴ χάρι,<br>
			μεγάλο ἄστρο φωτεινό, Χριστοῦ μαργαριτάρι.</p>

			<p>Στὰ εἴκοσι πέντε χρόνια του, βγάζει ἀπόφασίν του,<br>
			ν᾿ ἀφήσῃ πλούτη καὶ γονεῖς κι ὅλους τοὺς συγγενεῖς του.</p>

			<p>Ἂν καὶ ἔλεγαν οἱ γονεῖς νὰ νυμφευτῇ μία κόρη,<br>
			ὅμως αὐτὸς ἀρνήθηκε, τράβηξε γιὰ τὰ ὄρη.</p>

			<p>Καὶ ἔζησε ἀσκητικὰ μὲ τὸ παράδειγμά του,<br>
			μὲ γενναιότητα ψυχῆς κι ἀνωτερότητά του.</p>

			<p>Ἔφυγε ἀπ᾿ τὴν Κόρινθο, στὴ Ζάκυνθο πηγαίνει,<br>
			καὶ στὴν Κωνσταντινούπολι εὐθὺς ἐκεῖ διαβαίνει.</p>

			<p>Στὸ Ἅγιον Ὄρος προχωρεῖ· εἶχε τὴν καλοσύνη<br>
			νὰ πάῃ σὰν προσκυνητὴς καὶ μοναχὸς νὰ γίνῃ.</p>

			<p>Καὶ ἔγινε καλόγηρος μὲ νέα ὀνομασία·<br>
			Γεράσιμο τὸν ἔλεγαν μετὰ ρασοφορία.</p>

			<p>Σκληροὺς ἀγῶνες ἔκανε τὴν ἐποχὴ ἐκείνη,<br>
			μὲ πίστι καὶ ὑπακοὴ καὶ ταπεινοφροσύνη.</p>

			<p>Εἶχε πολὺ συμπάθεια μὰ καὶ φιλαδελφία,<br>
			καὶ μέσα του ἐβασίλευε ἡ ἀνεξικακία.</p>

			<p>Φεύγει ἀπὸ τὸν Ἄθωνα, πάει στὴν Παλαιστίνη,<br>
			Ἁγίους τόπους τοῦ Χριστοῦ προσκυνητὴς νὰ γίνῃ.</p>

			<p>Ἀπ᾿ τὰ Ἱεροσύλυμα εἰς τὸ Σινᾶ πηγαίνει,<br>
			Αἴγυπτο, Ἀλεξάνδρεια μεγάλη βόλτα παίρνει.</p>

			<p>Δὲν ἦταν περιηγητὴς κι ἄσκοπα νὰ γυρίζῃ,<br>
			ἀλλὰ ἐνάρετους σοφοὺς πατέρας νὰ γνωρίζῃ.</p>

			<p>Πίστευε στὰ ταξίδια του αὐτὰ ποὺ ἐπερνοῦσε,<br>
			πὼς ἑαυτὸν καὶ Χριστιανοὺς πολὺ θὰ ὠφελοῦσε.</p>

			<p>Καὶ στὰ Ἱεροσόλυμα πάλι ξαναπηγαίνει,<br>
			κανδηλανάφτης τοῦ Χριστοῦ τάφου ἀναλαμβαίνει.</p>

			<p>Καὶ ἱεροδιάκονος ἐκεῖ χειροτονεῖται·<br>
			καὶ ἱερεὺς ἀργότερα γιὰ νὰ συλλειτουργεῖται.</p>

			<p>Ἐπῆγε καὶ ἐπισκέφτηκε τὶς ὄχθες Ἰορδάνη,<br>
			καὶ στὴν νηστεία μιμητὴς ἦταν τοῦ Ἅη-Γιάννη.</p>

			<p>Σαράντα μέρες νήστεψε, ἔκανε ἀσιτία,<br>
			στὴν πίστι ἦταν δυνατὸς καὶ ψυχικὴ ὑγεία.</p>

			<p>Δώδεκα χρόνια κάθισε στ᾿ ἅγια κεῖνα μέρη,<br>
			καὶ πάλι ἡ χάρις τοῦ Θεοῦ στὴν Ζάκυνθο τὸν φέρει.</p>

			<p>Κάθισε πέντε χρόνια ἐκεῖ, κάνει σκληραγωγία<br>
			καὶ τὸ κορμὶ τιμώρησε, τοῦ βάζει τιμωρία.</p>

			<p>Ὄσπρια μόνον ἔτρωγε μαζὶ καὶ κολοκύθια,<br>
			βρεγμένα μόνο στὸ νερό· αὐτὴ εἶν᾿ ἡ ἀλήθεια.</p>

			<p>Τριάντα χρόνια πέρασαν χωρὶς ψωμὶ νὰ φάῃ,<br>
			περιόρισε τὴν σάρκα του νὰ μὴν τὸν κυβερνάῃ.</p>

			<p>Κατέβαινε εἰς τὰ χωριὰ καὶ ἐξομολογοῦσε<br>
			καὶ τοὺς πιστοὺς χριστιανοὺς πάντα τοὺς κατηχοῦσε.</p>

			<p>Φεύγει ἀπ᾿ τὴ Ζάκυνθο, Κεφαλληνία πηγαίνει,<br>
			ἐκεῖ ἦτο θέλημα Θεοῦ παντοτινὰ νὰ μένῃ.</p>

			<p>Βρῆκε ἐκεῖ μικρὴ σπηλιὰ στὴ θέση Ἀργοστόλι,<br>
			ἕνδεκα μῆνες πάλεψε μὲ τοὺς ἐχθροὺς διαβόλοι.</p>

			<p>Ἐκεῖ ἐκτίσθηκε ναὸς Γεράσιμου τοῦ θείου,<br>
			τὸ ἔτος δὶς γιορτάζεται πρὸς χάριν τοῦ Ἁγίου.</p>

			<p>Ἐκεῖ πηγαῖναν ἄνθρωποι νὰ ἐξομολογηθοῦνε,<br>
			ν᾿ ἀκούσουνε λόγια σοφά, παρηγοριὰ νὰ βροῦνε.</p>

			<p>Φεύγει ἀπὸ κεῖ ὁ Ἅγιος, ἤθελε ἡσυχία,<br>
			σὲ μέρος ἄλλο, Ὁμαλό, τούτου ἡ ὀνομασία.</p>

			<p>Πηγάδι ἄνοιξε ἐκεῖ, ποὺ πρῶτα δὲν ὑπῆρχε,<br>
			ὁὉ τόπος ἤτανε ξερός, γιατὶ νερὸ δὲν εἶχε.</p>

			<p>Καὶ μοναστήρι ἔχτισε ἐτότε γυναικεῖο,<br>
			καὶ μόνασαν μέσα σ᾿ αὐτὸ οἱ ἀδελφὲς οἱ δύο.</p>

			<p>Εἴκοσι πέντε ἔφθασε τότε ὁ ἀριθμός τους,<br>
			καὶ ἤτανε ὁ Ἅγιος προστάτης κι ὁδηγός τους.</p>

			<p>Νέα Ἱερουσαλὴμ ὀνόμασε τὸ νέο μοναστήρι,<br>
			ἐμόναζαν οἱ μοναχὲς καὶ εἶχαν πανηγύρι.</p>

			<p>Κάποτε στὴν Κεφαλονιὰ ἤτανε ἀνομβρία,<br>
			καὶ τὰ σπαρτὰ ἀφανίζονταν ἀπὸ τὴν ξηρασία.</p>

			<p>Οἱ κάτοικοι προσεύχονταν, ἔκαναν λιτανεῖες,<br>
			μὰ ὁ Θεὸς δὲν ἔβρεχε σ᾿ αὐτῶν τὶς ἱκεσίες.</p>

			<p>Καὶ τρέχουνε στὸν ἀσκητὴ καὶ τὸν παρακαλοῦνε·<br>
			τοὺς διώχνει ἀπὸ ταπείνωσι, μὰ δὲν ὑποχωροῦνε.</p>

			<p>Στὸ τέλος ὑποχώρησε· μὲ ὅλους γονατίζει,<br>
			προσεύχεται πολὺ θερμά, τὸ πρόσωπο δακρύζει.</p>

			<p>Κι ἀνοίγουνε οἱ οὐρανοί, ἡ γῆ βροχὴ χορταίνει,<br>
			δοξολογοῦσαν τὸν Θεό, ποὺ πανταχοῦ προφθαίνει.</p>

			<p>Ἦρθε ὁ καιρὸς κι ὁ Ὅσιος τὸν κόσμο νὰ ἀφήσῃ<br>
			λαὶ τὴν οὐράνια ζωὴ νὰ τὴν κληρονομήσῃ.</p>

			<p>Κατάλαβε τὸ τέλος του ὅτι θὰ ἀποθάνῃ,<br>
			ἐκάλεσε τὶς μοναχὲς καὶ διαθήκη κάνει.</p>

			<p>Τοὺς εἶπε νὰ ῾χουν ὁμόνοια καὶ πίστι καὶ ἀγάπη,<br>
			νὰ ζοῦν ἐνάρετη ζωὴ καὶ νὰ νικοῦν τὰ πάθη.</p>

			<p>Καὶ ἔκλεισε τὰ μάτια του ὁ Ἀσκητὴς ἐκεῖνος,<br>
			πῆγε ἡ ψυχή του στὸν Χριστὸν σὰν μυρωμένος κρίνος.</p>

			<p>Χίλια πεντακόσια ἑβδομήντα ἐννιὰ ἦταν χρονολογία<br>
			καὶ δέκα πέντε Αὐγούστου ἡ ἡμερομηνία.</p>

			<p>Λειψάνου ἀνακομιδὴ εἶν᾿ ἡ ἑορτὴ τ᾿ Ἁγίου,<br>
			γιορτάζει Ἐκκλησία μας στὶς εἴκοσι Ὀκτωβρίου.</p>

			<p>Δύο χρόνια μετὰ ταφῆς τὸ σῶμα τοῦ Ὁσίου<br>
			ἔμεινε ἄφθαρτο, σεπτό, μὲ θαῦμα τοῦ Κυρίου.</p>

			<p>Δεσπότης ἀμφισβήτησε καὶ βάνει προθεσμία<br>
			καὶ εὐθὺς τὸ ξαναθάβουνε γιὰ μία ὀκταμηνία.</p>

			<p>Ὅταν ἐπέρασε ὁ καιρὸς γίνεται ἐκταφή του,<br>
			ἤτανε σῶον καὶ σεπτὸν ὅπως στὴν κοίμησί του.</p>

			<p>Καὶ τώρα στὴν Κεφαλονιὰ τ᾿ ἅγιο λείψανό του<br>
			καθημερινῶς θαυματουργεῖ ὡς λύπη τῶν ἐχθρῶν του.</p>

			<p>Ἔχει τὴν χάριν ἀπ᾿ τὸν Θεὸν δαιμόνια νὰ βγάζῃ,<br>
			ἀδύνατος ὁ σατανᾶς, ὅσο καὶ νὰ κραυγάζῃ.</p>

			<p>Ὅσοι τὸν ἐπικαλεσθοῦν, Γεράσιμον τὸν θεῖον,<br>
			τοὺς θεραπεύει καὶ εἶν᾿ καλὰ σ᾿ ὁλόκληρο τὸν βίο.</p>

			<p>Εἶναι ἕνα θαῦμα τοῦ Θεοῦ, νησιὰ τοῦ Ἰονίου<br>
			νὰ ἔχουνε καθένα τους λείψανα τοῦ Ἁγίου.</p>

			<p>Τὸν Ἅγιο Σπυρίδωνα ἡ Κέρκυρα κατέχει,<br>
			προστάτη της καὶ βοηθὸ τὸ λείψανό του ἔχει.</p>

			<p>Ἐπίσης ἡ Κεφαλονιὰ Γεράσιμον τὸν θεῖον<br>
			ποὺ εἶναι ἐξολοθρευτὴς ὅλων τῶν δαιμονίων.</p>

			<p>Ἀκόμα καὶ ἡ Ζάκυνθος προπύργιον τ᾿ Ὁσίου,<br>
			εἶναι τὸ θεῖον λείψανον Ἁγίου Διονυσίου.</p>

			<p>Τρεῖς φάρους στὸ Ἰόνιον ἔχει ἡ Ὀρθοδοξία<br>
			ἄφθαρτα τρία λείψανα τιμᾶ ἡ Ἐκκλησία.</p>

			<p>Ὁ πάπας καὶ οἱ αἱρετικοὶ φοβοῦνται τοὺς Ἁγίους,<br>
			ποὺ πολεμοῦν τοὺς Χριστιανούς, τοὺς θέλουνε ἀγρίους.</p>

			<p>Μὰ ὅσοι θέλουν νὰ σωθοῦν πρεσβείαις τῶν Ἁγίων,<br>
			ζητοῦνε διὰ προσευχῆς νὰ ἔχουν θεῖο βίο.</p>

			<p>Γράφομεν λίγα θαύματα τ᾿ Ἁγίου Γερασίμου:</p>

			<p>Κάποτε στὴν Κεφαλονιὰ πεθαῖναν οἱ ἀνθρῶποι,<br>
			μὲ λοιμικὴ ἀσθένεια ἐγέμιζαν οἱ τόποι.</p>

			<p>Μὲ προσευχὴ ὁ Ὅσιος καὶ τοῦ Θεοῦ τὴ χάρι,<br>
			σταμάτησε θανατικό, ποὺ φόρα εἶχε πάρει.</p>

			<p>Θεράπευσε μέσ᾿ στὸ ναὸ μία δαιμονισμένη,<br>
			παρακαλοῦσε κι ἔκλαιγε· ἦταν δυστυχισμένη.</p>

			<p>Ὁ σατανᾶς τὴν τάραξε ἀπότομα ἕνα βράδυ,<br>
			μὲ βία τὴν ἐγκρέμισε μέσα εἰς τὸ πηγάδι.</p>

			<p>Καὶ προλαβαίνει ὁ Ἅγιος, τὶς ἀδελφὲς φωνάζει,<br>
			τῆς ρίχνουνε ἕνα σχοινὶ κι ἀπ᾿ τὸ νερὸ τὴν βγάζει.</p>

			<p>Καὶ σὰν ἐλευθερώθηκε κάμαν εὐχαριστία,<br>
			εἰς τὸν Θεὸν καὶ Ἅγιον ποὺ ῾δωσε τὴν ὑγεία.</p>

			<p>Ἐπῆγαν στὴν Κεφαλονιὰ τρεῖς γιὰ νὰ προσκυνήσουν,<br>
			ποὺ γιόρταζε ὁ Ἅγιος κι αὐτοὶ νὰ τὸν τιμήσουν.</p>

			<p>Ἐκεῖ μαζὶ μὲ τοὺς πιστοὺς ἦσαν δαιμονισμένοι,<br>
			τοὺς εἶπε τὶς ἁμαρτίες τους κι ἔφυγαν ντροπιασμένοι.</p>

			<p>Τοὺς δύο ἐξεσκέπασαν τὰ ἁμαρτήματά τους,<br>
			ὁ τρίτος ἐξομολογήθηκε, δὲν ἦταν συντροφιά τους.</p>

			<p>Καὶ τότε τὸ δαιμόνιο ἔφριξε ἀπ᾿ τὸ κακό του,<br>
			ποὺ ἐξομολογήθηκε εἰς τὸν πνευματικό του.</p>

			<p>Γι᾿ αὐτὸ νὰ μὴν ντρεπόμαστε εἰς τὸν πνευματικόν μας,<br>
			νὰ καθαρίζομε ἄμεσα τὸν βρωμερὸν ἑαυτό μας.</p>

			<p>Ὦ Ὅσιε Γεράσιμε, νὰ ῾χωμεν τὴν εὐχή σου,<br>
			θυμήσου τοὺς ἁμαρτωλοὺς ἐμᾶς στὴν προσευχή σου.</p>

			</td>
		</tr>
	</table>
</div>

<hr>

</body>

</html>