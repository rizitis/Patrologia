<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Αντώνιος ο Μέγας</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Ἀντώνιος ὁ Μέγας</h1>

<p style="text-align: center">17 Ἰανουαρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Εἶναι πολὺ ψυχωφελὴς ὁ βίος τοῦ Ὁσίου,<br>
			ὁμίλησε καὶ ἔγραψε ἡ χείρα Ἀθανασίου.</p>

			<p>Ὁ Ἅγιος Ἀθανάσιος μὲ τὸ δικό του στόμα,<br>
			Μεγάλο τὸν ὀνόμασε καὶ πιὸ πολὺ ἀκόμα.</p>

			<p>Στὴν Αἴγυπτο ἐγεννήθηκε, ἄκουε τοὺς γονεῖς του,<br>
			τοῦ ἔδιναν Χριστιανικὴ τροφὴ γιὰ τὴν ψυχή του.</p>

			<p>Σὰν ἀπεθάναν οἱ γονεῖς, εἶχε μιὰν ἀδελφούλα,<br>
			καὶ ἔγινε προστάτης της, γιατὶ ἤτανε μικρούλα.</p>

			<p>Μία μέρα ἦταν Κυριακή, πῆγε στὴν ἐκκλησία,<br>
			ἔλεγε τὸ Εὐαγγέλιον μία θείαν ἀγγελία.</p>

			<p>Ἐρώτησε ἕνας τὸν Χριστόν, τὶ ἔπρεπε νὰ κάνει,<br>
			νὰ πάρει στὸν παράδεισο αἰώνιο στεφάνι.</p>

			<p>Καὶ τοῦ ἀπάντησε ὁ Χριστός· δῶσ᾿ τὰ ὑπάρχοντά σου,<br>
			καὶ μοίρασὲ τα στοὺς πτωχούς κι ἐγὼ θἆμαι κοντά σου.</p>

			<p>Ὁ νέος ἐλυπήθηκε· εἶχε πλεονεξία,<br>
			καὶ ἔτσι δὲν ἀπέκτησε ψυχῆς του σωτηρία.</p>

			<p>Ὁ Ἀντώνιος σὰν ἄκουσε ἀπ᾿ τοῦ Χριστοῦ τὸ στόμα<br>
			ἔγινε πιὸ πονόψυχος εἰς τοὺς πτωχοὺς ἀκόμα.</p>

			<p>Εἶχε ἀπ᾿ τοὺς προγόνους του χωράφια τριακόσια,<br>
			τὰ πούλησε καὶ μοίρασε εἰς τοὺς φτωχοὺς τὰ γρόσια.</p>

			<p>Παρέδωσε τὴν ἀδελφὴ σὲ ἕνα παρθενώνα<br>
			νὰ ζεῖ ζωὴ χριστιανικὴ εἰς τὸν παρόντ᾿ αἰώνα.</p>

			<p>Ἀφοῦ ἐτακτοποίησε ἐκεῖ τὴν ἀδελφή του,<br>
			βρῆκε τὸν δρόμο τοῦ Χριστοῦ, νὰ σώσῃ τὴν ψυχή του.</p>

			<p>Ἀπὸ τὸ σπίτι του ἄρχισε καὶ ἔκανε νηστεία,<br>
			σὲ ὅλα ἦταν ἐγκρατὴς καὶ στὴν πολυφαγία.</p>

			<p>Ἔτρεχε πάντα μὲ χαρὰ νὰ βρῇ καλοὺς ἀνθρώπους,<br>
			καὶ μάθαινε ἀπ᾿ τοὺς Χριστιανοὺς καλοὺς ὡραίους τρόπους.</p>

			<p>Ἀκόμα καὶ στοὺς Μοναχοὺς βρισκότανε κοντά τους<br>
			κι ἔτρεφε πάντα τὴν ψυχὴ μὲ τὸ παράδειγμά τους.</p>

			<p>Οἱ χωριανοί του στὸ χωριό, μὲ τὸ παράδειγμά του,<br>
			πάντοτε λαχταρούσανε νὰ βρίσκονται κοντά του.</p>

			<p>Ἀντὶ γιὰ στρῶμα ἔβαζε μία προβιὰ στὴν πλάτη<br>
			καὶ γιὰ τροφὴ χρησίμευε ψωμί, νερὸ κι ἁλάτι.</p>

			<p>Καὶ προχωρεῖ στὴν ἔρημο ἐκεῖ νὰ ἀσκητεύσει<br>
			στὸν Κύριον Ἰησοῦν Χριστὸν ἤθελε νὰ ἀρέσει.</p>

			<p>Καὶ ὁ ἐχθρὸς ὁ διάβολος πῆγε νὰ ἐμποδίσῃ<br>
			τὸν νεαρὸν Ἀντώνιον ἀγώνα πρὶν ἀρχίσῃ.</p>

			<p>Τὸν ἔδιωχνε ἀπ᾿ τὴν ἔρημο μὲ τοὺς δικούς του τρόπους,<br>
			στὸν κόσμο νὰ στραφῇ ξανὰ νὰ ζῇ μὲ τοὺς ἀνθρώπους.</p>

			<p>Ὁ Ἀντώνιος τὸν ἔδιωχνε, δὲν ἤθελε καθόλου<br>
			τὶς συμβουλὲς ποὺ ἔδινε τὸ στόμα τοῦ διαβόλου.</p>

			<p>Καὶ τοῦ Θεοῦ τὸ πρόσταγμα ἔκανε μὲ ὑγεία, <br>
			δὲν ἄφησε τὸν χρόνο του ποτὲ σὲ ραθυμία.</p>

			<p>Ὁ Ὅσιος Ἀντώνιος κατοίκησε σὲ τάφο<br>
			ἦταν ὅμως εὐρύχωρος μὲ στέγη καὶ μὲ πάτο.</p>

			<p>Τὸν ἔδειραν οἱ δαίμονες ἀλύπητα στὸ σῶμα<br>
			ἀναίσθητο καὶ μὲ πληγὲς καὶ σὰν νεκρὸ ἀκόμα.</p>

			<p>Συνέρχεται ὁ Ἅγιος, κάνει τὴν προσευχή του<br>
			κι ὁ Κύριος Ἰησοῦς Χριστὸς ἔγιανε τὸ κορμί του.</p>

			<p>Πάλι γυρίζει ὁ Ὅσιος, στὸ μνῆμα κατεβαίνει,<br>
			καὶ μὲ γενναία τὴν ψυχὴ τὸν διάβολο προσβαίνει.</p>

			<p>Δὲν σὲ φοβᾶμαι σατανᾶ καὶ τὰ μαρτύριά σου<br>
			καὶ ὅσο κι ἂν μὲ πολεμᾶς, δὲν ἔρχομαι κοντά σου.</p>

			<p>Ἐγὼ ἔχω πάντα βοηθὸν Δεσπότη τὸν Χριστόν μου<br>
			καὶ ὅταν τὸν ἐπικαλεσθῶ, βρίσκεται στὸ πλευρό μου.</p>

			<p>Ἀγρίεψαν οἱ δαίμονες, γινήκανε θηρία<br>
			ἐμούγκριζαν καὶ σφύριζαν κι ἔκαναν φασαρία.</p>

			<p>Τοὺς λέγει τότε ὁ Ὅσιος· ἔχετε ἀδυναμία<br>
			γιατὶ δὲν ἔχετε ἀπ᾿ τὸν Θεὸν τὴν θείαν ἐξουσία.</p>

			<p>Ἕνας καὶ μόνο ἔπρεπε ἐμὲ νὰ πολεμήσῃ<br>
			κι ἂν εἴχατε τὴν δύναμη, εὔκολα νὰ νικήσῃ.</p>

			<p>Κι ἀφοῦ γιατρεύτηκε ἐντελῶς τὸ σῶμα τοῦ Ὁσίου,<br>
			ἐπίσκεψη τοῦ ἔκανε ἡ χάρις τοῦ Κυρίου.</p>

			<p>Καὶ ἐρωτᾶ ὁ Ὅσιος· γλυκύτατε Χριστέ μου,<br>
			γιὰ δὲν ἐρχόσουν πιὸ μπροστά, εἰς τὸν ἀγῶνα, πές μου.</p>

			<p>Τότε ἀκούστηκε φωνὴ ποὔλεγε στὸν ἅγιο Ἀντώνη<br>
			ἤμουνα πάντοτε παρών, κρατοῦσα τὸ τιμόνι.</p>

			<p>Ἀλλὰ περίμενα νὰ δῶ τὰ ἀγωνίσματά σου,<br>
			καὶ τώρα καὶ μελλοντικὰ θὰ βρίσκομαι κοντά σου.</p>

			<p>Εἶσαι γενναῖος μαχητής, ἡ μάχη σου θὰ μένει,<br>
			καὶ τὸ ὄνομά σου θὰ ἀκουστῇ σ᾿ ὅλη τὴν οἰκουμένη.</p>

			<p>Κι ὁ Ὅσιος τότε ἔκανε θερμὰ τὴν προσευχή του,<br>
			εὐχαριστώντας τὸν Θεὸν ποὺ βρίσκεται μαζί του.</p>

			<p>Ὁ διάβολος πολέμησε ἄγρια τὸν ἅγιο Ἀντώνη<br>
			μὰ πάντοτε μὲ προσευχὴ τὸν ἐξουδετερώνει.</p>

			<p>Ὑπομονὴ εἶχε ὁ Ὅσιος, πίστι καὶ καλοσύνη,<br>
			μὰ πιὸ πολὺ τὸν στόλιζε ἡ ταπεινοφροσύνη.</p>

			<p>Ἐπαίνους δὲν δεχότανε ποτὲ ἀπὸ ἀνθρώπους,<br>
			ὅταν τὸν ἐγκωμίαζαν, ἔφευγε σ᾿ ἄλλους τόπους.</p>

			<p>Πάλεψε μὲ τοὺς δαίμονες στὰ ἐνενήντα χρόνια,<br>
			τοὺς νίκησε μὲ τὸ Χριστό, πάντα θὰ ζῇ αἰώνια.</p>

			<p>Πῆγε στὴν Ἀλεξάνδρεια αἵρεση ν᾿ ἀφαιρέσῃ,<br>
			καὶ εἰς τὸν Ἰησοῦν Χριστὸν ὁ κόσμος νὰ πιστεύσῃ.</p>

			<p>Βρίσκει τὸν Ἀθανάσιον σ᾿ αὐτὴν τὴν πολιτεία,<br>
			ποὺ μόλις εἶχε ἀποστραφῇ ἀπὸ τὴν ἐξορία.</p>

			<p>Τὸν τίμησε ὁ Ἀθανάσιος γιὰ τὴν ἐπίσκεψή του,<br>
			γιατὶ ὠφελοῦσε τοὺς πιστοὺς ἡ ἅγια μορφή του.</p>

			<p>Ἦταν πολὺ πονόψυχος γιὰ τοὺς δυστυχισμένους,<br>
			κι ἔδιωχνε τὰ δαιμόνια ἀπὸ τοὺς δαιμονισμένους.</p>

			<p>Γιὰ νὰ σωθῇ μία ψυχὴ χρειάζεται ἀγώνα,<br>
			πίστι, ἀγάπη, ἀρετὲς καὶ προσευχὴ ἀκόμα.</p>

			<p>Πήγανε οἱ φιλόσοφοι καὶ βρῆκαν τὸν Ἀντώνη<br>
			τὸν φώτισε ὅμως ὁ Θεὸς καὶ τοὺς ἀποστομώνει.</p>

			<p>Τοῦ ἔγραφαν οἱ βασιλεῖς γράμματα ἀπ᾿ τὸ παλάτι<br>
			ποὺ εἶχε φώτιση Θεοῦ, γιὰ νὰ ρωτήσουν κάτι.</p>

			<p>Καὶ ἀπαντοῦσε πάντοτε μὲ ταπεινοφροσύνη·<br>
			νὰ ἔχουν πίστι στὸ Θεὸν καὶ ἐλεημοσύνη.</p>

			<p>Ἐξέταζε καθημερινῶς πάντα τὸν ἑαυτόν του<br>
			ἂν ἐφαρμόζει τοῦ Θεοῦ τὸν νόμον τὸν δικό του.</p>

			<p>Ἀπ᾿ τὴν Μονή του ἤθελε πολὺ νὰ μὴν ἀργήσῃ,<br>
			ὅπως τὸ ψάρι στὴν στεριὰ δὲν μπορεῖ νὰ ζήσῃ.</p>

			<p>Ἑκατὸν πέντε διάβηκε χρόνια στὴ γῆ ποὺ ζοῦσε,<br>
			καὶ σὰν πουλὶ πετάμενο ἀσκητικὰ περνοῦσε.</p>

			<p>Συμβούλευσε τοὺς μοναχούς, τους ἀποχαιρετάει,<br>
			κι ἄφησε τὴν ἁγνὴ ψυχὴ εἰς τὸν Θεὸν νὰ πάῃ.</p>

			<p>Ἀκόμα τοὺς παρήγγειλε νὰ θάψουν τὸ κορμί του<br>
			σὲ ἄγνωστο μέρος μακριά, γιὰ νἄχουν τὴν εὐχή του.</p>

			<p>Τὸν ἔθαψαν οἱ Μοναχοὶ κανένας δὲν τὸ ξέρει,<br>
			ποῦ βρίσκεται ὁ τάφος του, στῆς Θηβαΐδας μέρη.</p>

			<p>Αὐτὸ ἦταν τὸ τέλος του, τοῦ Ὁσίου Ἀντωνίου,<br>
			356 μ.Χ, δέκα ἑπτὰ Ἰανουαρίου.</p>

			<h2>Συμβουλὲς τοῦ Ἁγίου Ἀντωνίου<br>
			διὰ τὸν πνευματικὸν ἀγῶνα</h2>

			<p>Στὴν ἔρημο βρισκότανε κι εἶχε ἀμηχανία,<br>
			μὲ ἀκαθάρτους λογισμοὺς κι εἶχε στενοχωρία.</p>

			<p>Κύριε, θέλω νὰ σωθῶ, λέγει στὴν προσευχή του<br>
			καὶ τοῦ ἀπάντησε ὁ Θεὸς νὰ σώσῃ τὴν ψυχή του.</p>

			<p>Τοῦ ἔστειλε ἕνα ἄγγελο μὲ τοῦ ἀνθρώπου σῶμα<br>
			ποὺ ἔπλεκε ἕνα σχοινὶ καὶ προσευχὴ ἀκόμα.</p>

			<p>Ἔπλεκε λίγο τὸ σχοινὶ καὶ πάλι σηκωνόταν,<br>
			ἀπὸ τὴν ἐργασία του καὶ πάλιν προσευχόταν.</p>

			<p>Ἔτσι νὰ κάνῃς καὶ ἐσύ, ἔλεγε στὸν Ἀντώνη,<br>
			εἶναι ἀσφάλεια Θεοῦ, αὐτὴ σὲ σῴζει μόνη.</p>

			<p>Ὁ Ὅσιος Ἀντώνιος πῆρε χαρὰ μεγάλη<br>
			μὲ θάρρος ἀποφάσισε καὶ ἄρχισε τὴν πάλη.</p>

			<p>Κατόπιν ὁ Ἀντώνιος μὲ τοῦ Θεοῦ τὴν χάρι<br>
			δὲν ἐφοβᾶται δαίμονες, ἔγινε σὰν λιοντάρι.</p>

			<p>Καὶ ἔλεγε στοὺς μοναχούς, ποτὲ μὴν φοβηθοῦνε,<br>
			τοὺς ἄγριους τοὺς δαίμονες νὰ καταπολεμοῦνε.</p>

			<p>Ὁ διάβολος ὁ πονηρός, ὅσο κι ἂν φοβερίζῃ,<br>
			εἶναι ἀσθενὴς στὴν δύναμη, στὴν προσευχὴ τσακίζει.</p>

			<p>Νὰ ἔχετε πίστι στὸ Θεόν, ποὺ σώζει τὴν ψυχή μας,<br>
			καὶ μὲ θερμὴ τὴν προσευχή, πάντα εἶναι μαζί μας.</p>

			<p>Εἶδα παγίδες τοῦ ἐχθροῦ στὸν κόσμο ἔχει στήνει,<br>
			τὸν νίκησε μία ἀρετὴ ἡ ταπεινοφροσύνη.</p>

			<p>Χρειάζονται οἱ πειρασμοὶ ποὺ ὁ Θεὸς μᾶς στέλνει,<br>
			κι ὁ χριστιανὸς ὁ νικητὴς τὸ στέφανό του παίρνει.</p>

			<p>Ποτέ σου νὰ μὴν στηριχθῇς στὸ ἔργο τὸ δικό σου,<br>
			νὰ κάνῃς πάντα ὑπακοὴ εἰς τὸν πνευματικό σου.</p>

			<p>Λέγανε οἱ καλόγεροι γιὰ ἀρετὲς μία μέρα,<br>
			καὶ ἀπορία εἴχανε ποιὰ ἡ μεγαλυτέρα.</p>

			<p>Καὶ ὁ Ἅγιος Ἀντώνιος λέγει· εἶν᾿ πιὸ μεγάλη<br>
			ποὺ λέγεται «Διάκρισις», στὸν κόσμο δὲν εἶν᾿ ἄλλη.</p>

			<p>Ὀρθὴ καὶ ἐνάρετη ζωὴ πρέπει νὰ μελετοῦμε<br>
			καὶ πάντα νὰ φροντίζουμε κατὰ Θεὸν νὰ ζοῦμε.</p>

			<p>Ἀκόμα καὶ στὸν ὕπνο μας προτοῦ νὰ κοιμηθοῦμε,<br>
			πάντα μὲ καθαρὴ καρδιά, Θεὸν νὰ εὐχαριστοῦμε</p>

			<p>Καὶ οἱ αἰσθήσεις πάντοτε νἆν᾿ εὐγενεῖς καὶ ὡραῖες<br>
			καὶ πάντα νὰ ἀποφεύγουμε ἀδιάντροπες παρέες.</p>

			<p>Βλέμμα ἁγνὸ καὶ καθαρόν, σεμνὸ τὸ βάδισμά σας,<br>
			κι ὅτι ἀρέσει στὸν Θεὸν ν᾿ ἀκοῦμε μὲ τ᾿ αὐτιά σας.</p>

			<p>Μὲ προσευχὴ εἰς τὸν Θεόν, πάντα νὰ τοῦ ζητοῦμε<br>
			καὶ τοὺς ἐχθρούς μας δαίμονες, ποτὲ μὴν φοβηθοῦμε.</p>

			<p>Νἄχαμε ἐπιμέλεια πάντοτε στὴ ζωή μας<br>
			καὶ νὰ μὴν εἶμαι στὰ ὀκνηρὰ γιὰ νὰ σωθῇ ἡ ψυχή μας</p>

			<p>Θάνατον τὸν σωματικὸόν, ποτὲ μὴν φοβηθοῦμε,<br>
			νἄχουμε καθαρὴ ψυχή, μὲ τὸν Θεὸν νὰ ζοῦμε.</p>

			<p>Ὅσοι γνωρίζουν τὸν Θεόν, ποιοῦν τὸ θέλημά του·<br>
			εἶναι πατέρας στοργικὸς καὶ σώζει τὰ παιδιά του.</p>

			<p>Ἔπλασε ἄνθρωπο ὁ Θεὸς γιὰ νὰ κατανοήσῃ<br>
			καὶ ὅλα τὰ ποιήματα γι᾿ αὐτὸν τὰ ἔχει κτίσει.</p>

			<p>Νὰ εὐχαριστοῦμε τὸν Θεόν, ὅλα ἔχουν ἀξία,<br>
			ὅμως ἐχθρὸς γιὰ τὴν ψυχὴ εἶν᾿ ἡ πλεονεξία.</p>

			<p>Λέγει διὰ τὸ φαγητό· στὸ σῶμα δίνει ὑγεία,<br>
			νὰ τρῶμε μὲ ἐγκράτεια κι ὄχι πολυφαγία.</p>

			<p>Ὅταν τὰ μάτια βλέπουν ἁγνά, δὲν εἶναι ἁμαρτία,<br>
			καὶ πάντα νὰ κοιτοῦν σεμνά, μὲ δίχως πονηρία.</p>

			<p>Ἐπίσης πάντα τὰ αὐτιὰ εἰρηνικὰ ν᾿ ἀκοῦνε<br>
			καὶ τὴν ὀργὴ καὶ τὸν θυμὸ πάντα νὰ συγκρατοῦνε.</p>

			<p>Ἡ γλώσσα νὰ προσεύχεται, νὰ ἔχει χαλινάρι,<br>
			νὰ μὴν κατηγορῇ ποτέ, νἄχῃ Θεοῦ τὴ χάρι.</p>

			<p>Τὰ χέρια νἄχουνε σκοπὸ τὴν ἐλεημοσύνη,<br>
			κι ὄχι σὲ φόνους κι ἁρπαγές ποὖν᾿ τῆς ψυχῆς ὀδύνη.</p>

			<p>Κάθε μέρος τοῦ σώματος δὲν πρέπει ν᾿ ἁμαρτάνῃ,<br>
			ἀλλ᾿ ὅτι θέλει ὁ Θεὸς αὐτὸ μόνος τὰ κάνει.</p>

			<p>Ἔχουμε φύλακα ἄγγελο, ἀκοίμητο φρουρό μας,<br>
			ποὺ μᾶς τὸν ἔστειλε ὁ Θεὸς γιὰ τὸ καλὸ δικό μας.</p>

			<p>Πάντοτε νὰ σκεπτόμαστε πὼς βρίσκεται μπροστά σας<br>
			καὶ εἶναι τὸ καμάρι μας καὶ ἡ παρηγοριά σας.</p>

			<p>Νὰ μὴν καυχώμεθα ποτὲ διὰ τὸν ἑαυτό μας,<br>
			τάλαντα μᾶς ἐδάνεισε διὰ καλὸ δικό μας.</p>

			<p>Μόνο οἱ ἁμαρτίες μας, αὐτὲς εἶναι δικές μας,<br>
			καὶ χαίρεται ὁ διάβολος γιὰ τὶς καταστροφές μας.</p>

			<p>Ὅταν μετανοήσουμε μὲ ἀνοιχτὴ ἀγκάλη<br>
			ὁ στοργικὸς πατέρας μας μᾶς συγχωράει πάλι.</p>

			<p>Ἂς τὸν εὐχαριστήσουμε γι᾿ αὐτὴν τὴν εὐσπλαχνία,<br>
			γιατὶ σταυρώθηκε γιὰ μᾶς, νὰ βροῦμε σωτηρία.</p>

			<p>Δὲν πρέπει νὰ ὀργιζόμεθα γι᾿ αὐτοὺς ποὺ ἁμαρτάτουν,<br>
			μὰ νὰ τοὺς συμβουλεύομεν μετάνοια νὰ κάνουν.</p>

			<p>Ὅταν πεθάνῃ ὁ ἄνθρωπος καὶ φύγῃ ἡ ψυχή του<br>
			ἀκολουθοῦν τὰ ἔργα του, ποὔπραξε στὴ ζωή του.</p>

			<p>Γι᾿ αὐτὸ συμφέρον τῆς ψυχῆς τὰ πταίσματα ν᾿ ἀφήσῃ,<br>
			στὸ πετραχήλι τοῦ παπᾶ νὰ ἐξομολογήσῃ.</p>

			<p>Καὶ τότε πιὰ μὲ σεβασμό, θὰ πάει νὰ προσκυνήσῃ,<br>
			καὶ μὲ τὸν Ἅγιον Θεόν, αἰώνια νὰ ζήσῃ.</p>

			<p>Γράφει καὶ γιὰ τὸ θάνατο ὁ Ἅγιος Ἀντώνης,<br>
			νὰ μὴν τὸν φοβόμαστε ποτέ, ἀπ᾿ τὰ κακὰ λυτρώνει.</p>

			<p>Μόν᾿ πρέπει νὰ λυπόμαστε καὶ νὰ τοὺς ἐλεοῦμε,<br>
			ὅσ᾿ ἔχουν ἄγνοια Θεοῦ, ἀλλὰ μὴν τοὺς μισοῦμε.</p>

			<p>Δέχτηκαν γιὰ καλὸ κακὸ κι ἔβαλαν στὴν καρδιά τους<br>
			καὶ δὲν ἐγνώρισαν Θεὸν νὰ σώσουν τὶς ψυχές τους.</p>

			<p>Ποτὲ μὴν κατακρίνουμε τὰ σφάλματα τῶν ἄλλων,<br>
			ἀλλὰ νὰ διορθώνουμε τὰ ἰδικά σας μᾶλλον.</p>

			<p>Ψυχὴ ἀρέσει στὸν Θεὸν ποὖναι χωρὶς κακία,<br>
			κατέχει τὴν εὐσέβεια, δὲν ἔχει πονηρία.</p>

			<p>Μόνο ἡ καθαρὴ καρδιὰ πάντοτε Θεὸν βλέπει<br>
			κι ὅτι εἶν᾿ ἁγνὸ καὶ ἅγιο κάνει αὐτὸ ποὺ πρέπει.</p>

			<p>Καὶ ὁ Θεὸς τὸν ἄνθρωπο πολὺ τὸν ἀγαπάει,<br>
			καὶ μὲ τὸν θεῖον νόμον του, πάντοτε τοῦ μιλάει.</p>

			<p>Γιατὶ τὸ ὄνομα Θεὸς τοῦτο ἀκριβῶς σημαίνει.<br>
			τὸν ἄναρχο ποὺ ἔφτασε στὸν ἄνθρωπο νὰ μένῃ.</p>

			<p>Ἀντιγραφὴ ἐγένετο ἐκ βίου τοῦ Ἁγίου·<br>
			νἄχωμε τὴν βοήθεια Μεγάλου Ἀντωνίου.</p>

			</td>
		</tr>
	</table>
</div>

<hr>

</body>

</html>