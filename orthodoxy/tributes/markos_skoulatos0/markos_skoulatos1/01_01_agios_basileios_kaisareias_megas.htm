<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Βασίλειος ο Μέγας</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Βασίλειος ὁ Μέγας</h1>

<p style="text-align: center">1 Ἰανουαρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Ὁ Ἅγιος Βασίλειος ἀπὸ τὴν Καισαρεία, <br>
			εἶναι μεγάλος Ἅγιος μέσα στὴν Ἐκκλησία.</p>

			<p>Μοιάζει σὰν τὴν μέλισσα ποὺ εἶναι στὴ κυψέλη, <br>
			ἔγραψε λόγια τοῦ Θεοῦ, γλυκύτερα ἀπ᾿ τὸ μέλι.</p>

			<p>Τὸ πιὸ σπουδαῖο, ἔγραψε τὴν Θεία Λειτουργία, <br>
			γιατὶ εἶχε πνεῦμα Ἅγιο καὶ τοῦ Θεοῦ Σοφία.</p>

			<p>Ἐννέα ἀδέλφια ἤτανε στὴν οἰκογένειά του <br>
			καὶ εἶχε πρῶτο δάσκαλο Μακρίνα τὴ γιαγιά του.</p>

			<p>Βασίλειος ὁ πατέρας του, Ἐμμέλεια ἡ μητέρα, <br>
			τὸν δίδασκαν μὲ λόγια ἅγια, τὴ νύχτα καὶ τὴ μέρα.</p>

			<p>Τοῦ φύτεψαν μέσ᾿ στὴν ψυχὴ τὴ θεϊκὴ ἀγάπη, <br>
			ποὺ πάντοτε μοσχοβολᾶ σὰν μυρωμένα ἄνθη.</p>

			<p>Ὅταν ἀνδρώθηκε κι αὐτὸς πῆγε γιὰ νὰ σπουδάσῃ, <br>
			καὶ στὴν Ἀθήνα ἔφτασε δίχως καιρὸ νὰ χάσῃ.</p>

			<p>Συμμαθητὴς Γρηγόριος ὁ Ναζιανζηνός, <br>
			μὲ τὴ βοήθεια τοῦ Θεοῦ, ἐνάρετος κι αὐτός.</p>

			<p>Δύο δρόμους μόνο γνώριζαν σὲ ὅλη τὴν Ἀθήνα, <br>
			ἦταν ἁγνοὶ καὶ καθαροὶ σὰν τοῦ ἀγροῦ τὰ κρίνα.</p>

			<p>Στὸν πρῶτο δρόμο, πήγαιναν μαζὶ στὴν ἐκκλησία, <br>
			κι ὁ δεύτερος δρόμος ἔγραφε, ὁδὸς πρὸς τὰ σχολεῖα.</p>

			<p>Ὑπῆρχε φόβος θεϊκὸς μεσ᾿ στὴν ἁγνὴ ψυχή τους,<br>
			καὶ δὲν τοὺς ἐπηρέαζαν οἱ συνομήλικοί τους.</p>

			<p>Ὁ Ἅγιος προσευχότανε σὲ ὅλο του τὸ βίο, <br>
			καὶ μελετοῦσε πάντοτε τοὺς βίους τῶν Ἁγίων.</p>

			<p>Ἐδιάβαζε θεία γραφὴ καὶ τὴν φιλοσοφία, <br>
			καὶ ἔγραφε πάντοτε ἱερὰ χριστιανικὰ βιβλία.</p>

			<p>Γράφει στὴν Ἑξαήμερο πὼς ἔχει ὁ κόσμος γίνει, <br>
			ποὺ ἔγραψε ὁ Μωυσῆς τὴν ἐποχὴ ἐκείνη.</p>

			<p>Πῶς μ᾿ ἕνα λόγο του ὁ Θεὸς ποὺ ἔχει τὴν ἐξουσία, <br>
			ἔποικε ἀπὸ τὸ μηδὲν σωστὴ δημιουργία.</p>

			<p>Καὶ ἂν βρίσκεται στὸν οὐρανό, ζεῖ ἀπὸ τὰ βιβλία, <br>
			ὁ Ἅγιος Βασίλειος, μᾶς λέγει ἡ Ἐκκλησία.</p>

			<p>Ὁ Ἅγιος Βασίλειος πῆγε στὴν Παλαιστίνη <br>
			καὶ στὰ Ἱεροσόλυμα προσκυνητὴς νὰ γίνει.</p>

			<p>Καὶ ἀπ᾿ τὰ Ἱεροσόλυμα στὴν Αἴγυπτο διαβαίνει <br>
			καὶ πάλι στὴν Καισάρεια στρέφεται καὶ πηγαίνει.</p>

			<p>Σὰν εἶδαν ὅλοι οἱ ἄνθρωποι τὴν τόση καλοσύνη, <br>
			ἀμέσως τὸν προέτρεψαν εἰς τὴν Ἱερωσύνη.</p>

			<p>Καὶ ἔγινε καὶ ἐπίσκοπος στὴν πόλι Καισαρεία, <br>
			τὸν μίσησαν οἱ αἱρετικοί, νὰ πάῃ ἐξορία.</p>

			Ἐφάνη πολὺ πονόψυχος σὰν ἔγινε δεσπότης, <br>
			καὶ εἶχε ἀνισότητα ἐκεῖ ἡ ἀνθρωπότης.<p>Εἶχε πολὺ φτωχολογιά, οἱ ἄνθρωποι 
			πεινοῦσαν, <br>
			κι ἔτρεχαν στὸν ποιμένα τους, βοήθεια τοῦ ζητοῦσαν.</p>

			Ὅλους τοὺς ἐλυπήθηκε στὴν πόλι Καισαρεία <br>
			καὶ τρώγαν ὅλοι οἱ φτωχοὶ μέσ᾿ στὴν τραπεζαρία.<p>Καθημερινῶς ἑτοίμαζαν 
			τρεῖς χιλιάδες πιάτα, <br>
			καὶ ἦταν ὅλων τῶν φτωχῶν τὰ σωθικὰ γεμάτα.</p>

			<p>Ὑπῆρχαν καὶ οἱ πλούσιοι ποὺ εἶχαν φιλαργυρία, <br>
			δὲν ἐλυποῦνταν τοὺς φτωχοὺς ποὺ εἶχαν δυστυχία.</p>

			<p>Γι᾿ αὐτὸ μεταχειρίστηκε ἕνα δικό του τρόπο, <br>
			βρῆκε κλειδὶ ποὺ ἄνοιγε τὰ σπλάχνα τῶν ἀνθρώπων.</p>

			<p>Καὶ ἔλεγε στοὺς φιλάργυρους ποὺ εἴχανε τὶς λίρες, <br>
			νὰ λυπηθοῦνε τοὺς φτωχούς, τὰ ὀρφανά, τὶς χῆρες.</p>

			<p>Γιατὶ ὅταν δὲν δώσουνε εἰς τοὺς φτωχοὺς νὰ φᾶνε, <br>
			θὰ ῾χουνε χρῶμα τῶν λιρῶν στὴν κόλαση ὅταν πᾶνε.</p>

			<p>Καὶ ἔτσι τοὺς συμβούλευε μὲ τὸν ὡραῖο τρόπο, <br>
			κι ἔγιναν ἐλεήμονες τῶν δύστυχων ἀνθρώπων.</p>

			<p>Βασιλειάδα ὀνόμασαν τὸ ἵδρυμα ποὺ εἶχε κάνει, <br>
			καθημερινῶς ἐχόρταιναν πτωχοὶ ἀπ᾿ τὸ καζάνι.</p>

			<p>Ἔδινε πάντα τὸ παρὸν σὲ κάθε δυστυχία, <br>
			νοσοκομεῖο ἵδρυσε μέσα στὴν Καισαρεία.</p>

			<p>Ἐπλήρωνε τοὺς ἰατρούς, φάρμακα γιὰ ἀρρώστους, <br>
			καὶ ἔδινε παρηγοριὰ εἰς τοὺς φτωχοὺς ἀνθρώπους.</p>

			<p>Μὲ ἀγάπη ἀσπαζότανε ὅλους τοὺς πληγωμένους, <br>
			γιατὶ ἤτανε πονόψυχος γιὰ τοὺς δυστυχισμένους.</p>

			<p>Σὰν τὸ ποιμένα τὸν καλὸ ποὺ βόσκει τὸ κοπάδι, <br>
			ἐνουθετοῦσε τὶς ψυχὲς νὰ μὴν διαβοῦν στὸν Ἅδη.</p>

			<p>Τοὺς ἔτρεφε καθημερινῶς μὲ τὰ κηρύγματά του, <br>
			καὶ ἀπ᾿ τὸ λύκο φύλαγε ὅλα τὰ πρόβατά του.</p>

			<p>Εἴχανε αὐτοκράτορα τὸν λέγανε Οὐάλη, <br>
			καὶ ἤθελε στὴν Καισάρεια τὴν αἵρεση νὰ βάλει.</p>

			<p>Ὁ Ἅγιος δὲν ἤθελε ἡ αἵρεση νὰ γίνει, <br>
			ἀλλὰ νὰ εἶναι ὁ λαὸς εἰς τὴν χριστιανοσύνη.</p>

			<p>Φοβέριζε τὸν Ἅγιο μὲ τοῦ Μοδέστου στόμα, <br>
			μὲ ἐξορία, βάσανα καὶ χίλια δύο ἀκόμα.</p>

			<p>Καὶ τοῦ ἁπαντᾷ ὁ Μόδεστος μὲ τὸ δικό του τρόπο, <br>
			δὲν βρῆκα πίστι ζωντανὴ στὰ χείλη Ἐπισκόπου.</p>

			<p>Τότε τοῦ λέει ὁ Ἅγιος πῶς πρέπει ὅλοι νὰ ῾ναι, <br>
			καὶ γιὰ τὴν πίστι τοῦ Χριστοῦ σκληρὰ νὰ πολεμᾶνε.</p>

			<p>Πάμπολλα εἶναι τὰ θαύματα τοῦ Ἁγίου Βασιλείου, <br>
			ἔκανε ἄρρωστους καλὰ ἡ χάρις τοῦ Ἁγίου.</p>

			<p>Τὸν πῆγαν σὲ ἕνα ἀσθενῆ ποὺ ἦταν λουβιασμένος, <br>
			μὲ τὴ θερμή του προσευχή, βγῆκε θεραπευμένος.</p>

			<p>Ἔκανε καὶ στὴ Νίκαια ἕνα μεγάλο θαῦμα, <br>
			νίκησε τοὺς ἀρειανούς, τοὺς ἄφησε ἕνα τραῦμα.</p>

			<p>Θέλησαν νὰ δείξουνε ἡ αἵρεση εἶχε ἀξία, <br>
			καὶ ὅτι εἶναι πιὸ σωστὴ ἀπ᾿ τὴν Ὀρθοδοξία.</p>

			<p>Ἕνα σημεῖο ἔβαλαν μὲ τὸ δικό τους τρόπο, <br>
			ὁ Ἅγιος καὶ οἱ αἱρετικοὶ ἐνώπιων ἀνθρώπων.</p>

			<p>Καὶ σὰν σημάδι ἔβαλαν μιὰ κλειδωμένη πόρτα, <br>
			μὲ προσευχὴ νὰ ἀνοιχτῇ, δίχως κλειδιὰ καὶ κόλπα.</p>

			<p>Καὶ ὅπως συνέβη κάποτε μὲ τὸν προφήτη Ἠλία, <br>
			ἡ προσευχὴ ἡ αἱρετικὴ ἐφάνηκε γελοία.</p>

			Ἐπροσευχόνταν τὸ πρωὶ μέχρι τὸ μεσημέρι, <br>
			δίχως ἀποτελέσματα ἡ προσευχὴ νὰ φέρει.<p>Κατόπιν ντροπιαστήκανε μὲ 
			τὰ δικά τους κόλπα, <br>
			διότι μὲ τὴν αἵρεση δὲν ἄνοιγε ἡ πόρτα.</p>

			<p>Τότε ἀρχίζει ὁ Ἅγιος Βασίλειος καὶ κάνει <br>
			μιὰ προσευχὴ ὁλόθερμη καὶ ὅλους τοὺς προσβάνει.</p>

			<p>Ἔγινε πύρινος σεισμὸς καὶ ἄνοιξε ἡ πόρτα, <br>
			δίχως κλειδιὰ νὰ χρειαστοῦν καὶ ἄνοιξε σὰν πρῶτα.</p>

			<p>Τὸ θαῦμα αὐτὸ σὰν ἔγινε, Θεὸ δοξολογοῦσαν, <br>
			ὁ Ἅγιος καὶ οἱ χριστιανοὶ καὶ τὸν εὐχαριστοῦσαν.</p>

			<p>Γιατὶ τοὺς ἐφανέρωσε ποιὰ εἶχε δοξασία, <br>
			ἀξία πὼς πίστι ἀληθινὴ εἶναι ἡ Ὀρθοδοξία.</p>

			<p>Ἤτανε συγκινητικὸ τὸ τέλος τοῦ Ἁγίου, <br>
			ποὺ ἔφυγε ἀπὸ τὴ γῆ πρώτη Ἰανουαρίου.</p>

			<p>Μόλις σαράντα ἐννιὰ ἐτῶν στὴ γῆ ἔζησε χρόνια <br>
			καὶ πῆγε στὸν παράδεισο καὶ ζεῖ ἐκεῖ αἰώνια.</p>

			<p>Μᾶς ἄφησε κληρονομιὰ βιβλία κι ὄχι μόνο, <br>
			τὴ θεία λειτουργία του, δέκα φορὲς τὸ χρόνο.</p>

			<p>Ἀκόμα διδασκόμεθα μὲ τὸ παράδειγμά του, <br>
			γιατὶ ἀγαποῦσε τὸ Θεὸ μὲ ὅλη τὴν καρδιά του.</p>

			<p>Ἔχει κρυμμένους θησαυροὺς στοῦ Ἁγίου τὰ βιβλία, <br>
			ἔχουνε πνεῦμα τοῦ Θεοῦ βαθιὰ θεολογία.</p>

			<p>Ἂς τὸν παρακαλέσουμε τὰ ἁμαρτωλὰ παιδιά του, <br>
			ποὺ ἔχει χάρι ἀπ᾿ τὸ Θεὸ καὶ βρίσκεται κοντά του.</p>

			<p>Νὰ κάνῃ δέηση γιὰ μᾶς εἰς τὸν Θεὸ Πατέρα, <br>
			νὰ κάνουμε ὑπακοὴ στὴν Παναγιὰ Μητέρα.</p>

			<p>Μᾶς εὐλογεῖ ἀπὸ ψηλὰ νὰ ῾χουμε τὴν εὐχή του, <br>
			νὰ ἀξιωθοῦμε αἰώνια νὰ εἴμαστε μαζί του.</p>

			<p>Ὦ Ἅγιε Βασίλειε, στύλε τῆς Ἐκκλησίας, <br>
			στήριγμα μέγα τῶν πιστῶν καὶ τῆς Ὀρθοδοξίας.</p>

			<p>Ἀντέγραψα ἀπ᾿ τὸ βίο σου λίγα ἀπ᾿ τὰ θαύματά σου, <br>
			νὰ μάθουνε οἱ χριστιανοὶ τὰ κατορθώματά σου.</p>

			<p>Δέξου ἀπὸ ῾μὲ τὸν ταπεινὸ τὸ φτωχικό μου ποίημα, <br>
			προσφέροντας στὴ μνήμη σου δύο μυρωδάτα κρίνα.</p>

			</td>
		</tr>
	</table>
</div>

<hr>

</body>

</html>