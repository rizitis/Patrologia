<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγιος Απόστολος και Ευαγγελιστής Λουκάς</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Ἀπόστολος καὶ Εὐαγγελιστὴς Λουκᾶς</h1>

<p style="text-align: center">18 Ὀκτωβρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td>Ὁ εὐαγγελιστὴς Λουκᾶς γιατρὸς μὰ καὶ ζωγράφος<br>
			καὶεἶχε πάντα ἀρετή, δίχως νὰ κάνῃ λάθος.<p>Ἦταν ἡ Ἀντιόχεια πατρὶς 
			ὅπου ἐγεννήθη,<br>
			καὶ στῆς Συρίας σύνορα ἐκεῖ ἐγαλουχήθη.</p>

			<p>Μικρὸς ἔμαθε γράμματα, πήγαινε στὸ σχολεῖο,<br>
			Ἑβραϊκά, Συριακὰ διάβαζε στὸ βιβλίο.</p>

			<p>Καὶ γλῶσσα τὴν ἑλληνικὴ τὴν ἔμαθε ἐντάξει,<br>
			ἔγραψε Εὐαγγέλιον καὶ Ἀποστόλων Πράξεις.</p>

			<p>Πῆγε στὴν Ἀλεξάνδρεια, ἦταν στὴν ἐφηβεία,<br>
			ἡ πόλις ἐφημίζετο γραμμάτων καὶ σοφίας.</p>

			<p>Καὶ στὴν Ἑλλάδα ἔφθασε σὰν εἶχε μεγαλώσει,<br>
			ζωγραφική, ἰατρική, στὰ δύο εἶχε γνώση.</p>

			<p>Ἦταν πολὺ καλὸς γιατρὸς στὸ ἐπάγγελμά του,<br>
			καὶ Παῦλος ὁ Ἀπόστολος τὸν εἶχε συντροφιά του.</p>

			<p>Γνώριζε πράγματα πολλά, μὰ ἡ καταγωγή του,<br>
			εἰδωλολάτρης ἤτανε, ὅπως καὶ οἱ γονεῖς του.</p>

			<p>Ἔμαθε τὴν εὐσέβεια καὶ τοῦ Χριστοῦ θρησκεία,<br>
			κήρυγμα Παύλου ἄκουσε στὴ Θήβα, Βοιωτία.</p>

			<p>Μὰ ἀπὸ ἐκείνη τὴ στιγμὴ ποὺ ἄκουσε κήρυγμά του,<br>
			ἀφοσιώθηκε πολὺ καὶ εἶν᾿ μαθητὴς κοντά του.</p>

			<p>Ὅλα τὰ ἐγκατέλειψε πρὸς χάρι τοῦ Κυρίου,<br>
			καὶ ἦταν Χριστοῦ Ἀπόστολος, κήρυξ Εὐαγγελίου.</p>

			<p>Μὲ Παῦλο τὸν Ἀπόστολο μαζί του ταξιδεύει,<br>
			ἦταν στὴ συνοδεία του καὶ τὸν περιοδεύει.</p>

			<p>Μακεδονία πήγανε, Θράκη καὶ Θεσσαλία,<br>
			μὰ καὶ στὴν Πελοπόννησο, Ἀσία, Κιλικία.</p>

			<p>Κύπρο, Συρία ἐκήρυξαν καὶ εἰς τὴν Ἰουδαία,<br>
			μὲ Παῦλο τὸν Ἀπόστολο, ποὺ ἔκαναν παρέα.</p>

			<p>Κινδύνευαν στὴ θάλασσα καὶ στὴ στεριὰν ἀκόμη,<br>
			ἀπὸ τὴν Ἱερουσαλὴμ ἐπήγανε στὴ Ῥώμη.</p>

			<p>Κινδύνευσαν γιὰ τὸ Χριστό, μὲ κόπους, δίψα, πεῖνα,<br>
			μὰ εἶχαν μέσα τους χαρά, σὰν μυρωμένα κρίνα.</p>

			<p>Συγγράφει Εὐαγγέλιον καὶ Πράξεις Ἀποστόλων,<br>
			κηρύττει Ἰησοῦν Χριστόν, στὸν κόσμο σχεδὸν ὅλον.</p>

			<p>Γράφει γιὰ Εὐαγγελισμό, Γέννησιν, Ἅγια Πάθη,<br>
			καὶ τῶν φρικτῶν Ἀνάστασι, ὁ κόσμος νὰ τὸ μάθῃ.</p>

			<p>Μὲ γλαφυρότητα πολλήν, Λουκᾶς τὸ εἶχε γράψει,<br>
			κάθε ψυχὴ ποὺ μελετᾷ θὰ χαίρει καὶ θὰ κλάψῃ.</p>

			<p>Θὰ χαίρει ποὺ ἔφερε χαρὰ Χριστὸς τὴν Σωτηρία,<br>
			Σταυρὸν καὶ μὲ Ἀνάστασιν ἔσβησε ἁμαρτία.</p>

			<p>Μᾶς περιγράφει τοῦ Χριστοῦ τὸ Ἅγιόν του Πάθος,<br>
			μὲ λεπτομέρειες πολλές, γιατὶ ἦταν καὶ ζωγράφος.</p>

			<p>Ἀκόμα καὶ στὴ Γέννησι Χριστοῦ μᾶς ἀναγγέλλει,<br>
			πῶς ἐδοξάζαν τὸ Θεὸ στὸ σπήλαιο οἱ Ἀγγέλοι.</p>

			<p>Γράφει εἰς τὸν Θεόφιλον στὶς Πράξεις Ἀποστόλων,<br>
			Ἀνάληψι, Πεντηκοστὴ καὶ γεγονότων ὅλων.</p>

			<p>Τὸ Ἅγιον Πνεῦμα ἐφώτισε -γράφει- τοὺς Ἀποστόλους,<br>
			καὶ ξένες γλῶσσες μίλαγαν εἰς τοὺς ἀνθρώπους ὅλους.</p>

			<p>Καὶ λίγα λόγια νὰ γραφτοῦν, ἤτανε καὶ ζωγράφος,<br>
			ζωγράφισε τὴν Παναγιά, χωρὶς κανένα λάθος.</p>

			<p>Τὴν παριστάνει νὰ βαστᾷ σφιχτὰ στὴν ἀγκαλιά της<br>
			τὸν Κύριον Ἰησοῦ Χριστὸ στὰ χέρια τὰ δικά της.</p>

			<p>Μόλις ὁ Ἅγιος Λουκᾶς τὸ εἶχε ζωγραφίσει,<br>
			στὴν Παναγία ἔτρεξε γιὰ νὰ τὸ εὐλογήσῃ.</p>

			<p>Ἡ Παναγία εὐλογεῖ μὲ τὸ δεξί της χέρι,<br>
			εἰκόνα ποὺ ὁ Ἅγιος Λουκᾶς εἶχε προσφέρει.</p>

			<p>Κι εἶπε· ἡ Χάρις τοῦ Χριστοῦ νὰ εἶναι στὶς εἰκόνες,<br>
			πάντοτε νὰ θαυματουργοῦν εἰς ὅλους τοὺς αἰῶνες.</p>

			<p>Εἰκόνες τρεῖς ζωγράφισε ὁ Λουκᾶς τῆς Παναγίας,<br>
			δύο στὴ Ἑλλάδα εὑρίσκονται καὶ μία στὴ Ῥωσία.</p>

			<p>Ἡ μία στὴν Πελοπόνησσο μονὴ Μέγα Σπηλαίου,<br>
			κηρομαστίχη ἔφτιαξε ἡ χεῖρα τοῦ Ἁγίου.</p>

			<p>Ἡ ἄλλη στὴν Κύπρο βρίσκεται στοῦ Κύκκου μοναστήρι,<br>
			ἐπάνω στὴ βουνοκορφὴ ποὺ ζοῦν οἱ καλογῆροι.</p>

			<p>Καὶ οἱ τρεῖς εἶναι θαυματουργὲς μὲ Παναγιᾶς τὴ χάρι,<br>
			γίνονται θαύματα πολλά, πίστευαν κι οἱ βαρβάροι.</p>

			<p>Ὁ Παῦλος ὁ Ἀπόστολος μαρτύρησε στὴ Ῥώμη,<br>
			καὶ ὁ Εὐαγγελιστὴς Λουκᾶς ἦταν μαζί του ἀκόμη.</p>

			<p>Εἰς τὴν Ἑλλάδα γύρισε, στὴ Θήβα κατεστάθη,<br>
			καὶ τὸν λαὸν ἐδίδασκε γιὰ τὸν Χριστὸν νὰ μάθῃ.</p>

			<p>Εἰδώλων ναοὺς βούλισεν, ἦσαν ἐκεῖ οἱ Ῥωμαῖοι,<br>
			καὶ γιὰ τὴν πίστι τοῦ Χριστοῦ ἄρχισε νὰ τοὺς λέγῃ.</p>

			<p>Ὅμως αὐτοὶ δὲν ἐπίστευσαν καὶ τὸν ἐβασανίσαν,<br>
			σὲ κλάδου ἐλιᾶς τὸν κρέμασαν καὶ τὸν ἐτυραννῆσαν.</p>

			<p>Ὀγδόντα ἤτανε χρονῶν τότε στὴν ἡλικία,<br>
			στὴ Θήβαν ἐμαρτύρησε γιὰ τοῦ Χριστοῦ θρησκεία.</p>

			<p>Ἐπήρανε οἱ χριστιανοὶ τ᾿ ἅγιον Λείψανόν του,<br>
			τὸ ἔθαψαν μὲ εὐλάβεια στὸν τάφο τὸν δικό του.</p>

			<p>Μὰ μέσα ἀπὸ τὴ λάρνακα ἔβγαινε θεῖο μύρο,<br>
			πολλὰ ἔκανε θαύματα εἰς τοὺς πιστοὺς τριγύρω.</p>

			<p>Κι ὅλοι τους τὸ κολλύριο τὸ ἐλάμβαναν κομμάτια,<br>
			κι ἀμέσως θεραπεύονταν στὰ πονεμένα μάτια.</p>

			<p>Καὶ κἄποιος Ἀνατόλιος βαριὰ εἶχε ἀρρωστήσει,<br>
			ὅλοι οἱ γιατροὶ -θὰ πέθαινε- εἶχαν ἀποφασίσει.</p>

			<p>Αὐτὸς δὲν ἀπελπίστηκε, Λουκᾶ ζητᾷ βοήθεια,<br>
			καὶ τοῦ Ἁγίου λείψανο τὸν γιάτρεψε ἀλήθεια.</p>

			<p>Τὸν ἔβαλαν κατάκοιτο στὴ θήκη του ἐπάνω,<br>
			μεγάλο θαῦμα ἔγινε, σηκώθηκεν ἐπάνω.</p>

			<p>Ὁ βασιλιὰς καὶ ὁ λαὸς σὰν εἴδανε τὸ θαῦμα<br>
			δοξάσαν ὅλοι τὸν Θεὸν καὶ Ἅγιον συνάμα.</p>

			<p>Δεκάτη ὀγδόη ἤτανε τοῦ μήνα Ὀκτωβρίου,<br>
			ποὺ ὁ Ἅγιος μαρτύρησε πρὸς δόξαν τοῦ Κυρίου.</p>

			<p>Μὰ ὁ Χριστὸς ἐτίμησε τὴν ἅγιαν ψυχή του,<br>
			τὴν ἔχει στὸν παράδεισο αἰώνια μαζί του.</p>

			<p>Ἅγιε Εὐαγγελιστὰ Λουκᾶ, Ἀπόστολε Κυρίου,<br>
			προσεύχου νὰ ἀπολαύσωμεν ζωῆς τῆς αἰωνίου.</p>

			</td>
		</tr>
	</table>
</div>

<hr>

</body>

</html>