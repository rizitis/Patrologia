<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Φιλόθεος ο εν Πάρω</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Φιλόθεος ὁ ἐν Πάρῳ</h1>

<p style="text-align: center">8 Μαΐου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Θὰ ῾ταν γιὰ μένα ἀπάνθρωπο, ψυχῆς θὰ εἶχα κρῖμα,<br>
			ἂν στὸν παπα-Φιλόθεο δὲν ἔγραφα ἕνα ποίημα.</p>

			<p>Ἴσως ἀναρωτήθηκε κανείς· ποιὸς εἶσαι ἐσὺ ποὺ γράφεις;<br>
			Τὸν Ὅσιο Φιλόθεο ἐσὺ θὰ μᾶς τὸν μάθῃς;</p>

			<p>Ἀγράμματος καὶ ἀμαθὴς γιὰ ἄλλην αἰτία γράφω<br>
			κι᾿ ὄχι τὸν μακάριο ἐγὼ νὰ σᾶς τὸν μάθω.</p>

			<p>Ἁμαρτωλὸς καὶ ἀνάξιος σὲ παιδικὴ ἡλικία,<br>
			ἐγνώρισα τoν Ἅγιο, Θεοῦ ἦταν εὐσπλαγχνία.</p>

			<p>Γιατὶ ὁ Θεὸς μᾶς ἀγαπᾷ, εἴμαστε πλάσματά του,<br>
			καὶ μᾶς θέλει αἰώνια ὅλους στὴν ἀγκαλιά του.</p>

			<p>Τὸν ὅσιο Φιλόθεο θὰ ἐξιστορήσουν ἄλλoι<br>
			καὶ θεολόγοι καὶ σοφοὶ καὶ δάσκαλοι μεγάλοι.</p>

			<p>Ἐγὼ γράφω ἐδῶ σὰν τὸ μικρὸ παιδάκι,<br>
			ποὺ δίνει στὸν πατέρα του δικό του παιχνιδάκι.</p>

			<p>Ἕνα μεγάλο εὐχαριστῶ θέλω νὰ τοῦ προσφέρω,<br>
			ποὺ τὴν ψυχή μου γιάτρεψε ἀπὸ ἐνδιαφέρον.</p>

			<p>Γι᾿ αὐτὸ μᾶς λέει ὁ Θεός· τιμᾶτε τοὺς γονεῖς σας,<br>
			σᾶς γέννησαν καὶ φρόντισαν γιὰ τὴν ἀνατροφή σας.</p>

			<p>Ἀκόμα περισσότερο πνευματικοὺς πατέρες<br>
			νὰ κάνουμε ὑπακοὴ στὶς πονηρὲς ἡμέρες.</p>

			<p>Ἂς ἔχῃ δόξα ὁ Θεὸς κάθε ἀγαθοῦ αἰτία,<br>
			ποὺ καθαρίζει τὶς ψυχὲς ἀπὸ τὴν ἁμαρτία.</p>

			<p>Πατέρες τοὺς πνευματικοὺς γιὰ μᾶς τοὺς ἔχει στείλει<br>
			καὶ ἄφεση λαμβάνομε ἀπὸ τὸ πετραχήλι.</p>

			<p>Ὅλα αὐτὰ τὰ ἔγραψα γιατὶ τὰ ἔχω πάθει,<br>
			στὸν γέροντα Φιλόθεο ποὺ μοῦ ῾σβησε τὰ λάθη.</p>

			<p>Θὰ ἤμουν λοιπὸν ἀγνώμονας ἐγὼ ἀπέναντί του<br>
			κι ἕνα ἀνόητο παιδὶ στὴν πατρικὴ στοργή του.</p>

			<p>Γι᾿ αὐτὸ εὐχαριστῶ Θεὸν καὶ ἁγιότητά του<br>
			ποὺ ἤμουν ἁμαρτωλὸ παιδὶ καὶ μ᾿ ἔφερε κοντά του.</p>

			<p>Ἔκανα ἐξομολόγηση τὸ ποίημα πρὶν ἀρχίσω,<br>
			καὶ τώρα μὲ ἀδρὲς γραμμὲς στὸ βίο συνεχίσω.</p>

			<p>Τὶ νὰ πρωτοσκεφτῇ κανεὶς καὶ τὶ νὰ περιγράψῃ<br>
			τὸν Ἅγιο Φιλόθεο νὰ τὸν ἐγκωμιάσῃ;</p>

			<p>Στὰ Πάκια ἐγεννήθηκε, κάτω στὴ Λακωνία,<br>
			ἔφυγε ἀπὸ τὸ σπίτι του μικρὸς στὴ ἡλικία.</p>

			<p>Καὶ ὅταν ἐμεγάλωσε, ἐδιάβαζε βιβλία,<br>
			τὸ σῶμα του ταλαιπωρεῖ, νηστεία, κακουχία.</p>

			<p>Τὸν Ἅγιο Νεκτάριο εἶχε πνευματικό του<br>
			καὶ ἐξομολογήθηκε· τὸν εἶχε βοηθό του.</p>

			<p>Τὸν ἐρωτᾷ ὁ Ἅγιος· ποιὸς εἶναι ὁ σκοπός σου<br>
			Ἁγιορείτης, τοῦ ἁπαντ«, τοῦ λέγει ὁ λογισμός του.</p>

			<p>Ὁ Ἅγιος Νεκτάριος τοῦ λέγει μετὰ θάρρους·<br>
			θὰ πᾶς στὴν Ἱερὰ Μονὴ στὴ Λογγοβάρδας Πάρου</p>

			<p>Τότε ἔκανε ὑπακοή, πάει Θεσσαλονίκη,<br>
			αἰχμάλωτο τὸν πιάσανε οἱ Τοῦρκοι στὸ τσιφλίκι.</p>

			<p>Στὸν Ἅγιο Δημήτριο προσεύχεται, τὸν σῴνει,<br>
			τὸν εἴχανε γιὰ θάνατο, ὁ Ἅγιος τὸν γλιτώνει.</p>

			<p>Κατόπιν σὰν τὸν Ἰωνᾶ στὴν Πάρο κατεβαίνει,<br>
			στὴ Λογγοβάρδας τὴν Μονὴ μὲ προθυμία μπαίνει.</p>

			<p>Πατέρες τὸν δεχτήκανε, ὑπακοὴ τοὺς κάνει,<br>
			ἔγινε τότε δόκιμος, τὸ μαῦρο ράσο βάνει.</p>

			<p>Πνευματική του ἀρετὴν ἔβλεπαν οἱ πατέρες,<br>
			τοῦ δίνουν ἀξιώματα ἐκεῖνες τὶς ἡμέρες.</p>

			<p>Ἔγινε πρῶτα μοναχός, διάκονος κατόπιν,<br>
			ἀργότερα καὶ ἱερεὺς στὴν θέση του τὴν πρώτη.</p>

			<p>Ἔλαβε τὸ ἀξίωμα καὶ τοῦ Ἀρχιμανδρίτη,<br>
			χάρισμα πῆρε ἀπ᾿ τὸ Θεὸ Ἁγία Γραφὴ κηρύττει.</p>

			<p>Καὶ ἔγινε πασίγνωστος μέσ᾿ στὴν Παροναξία,<br>
			καὶ στὴν Ἑλλάδα ὁλόκληρη εἶχε μεγάλη ἀξία.</p>

			<p>Πῆγε στὸ ἐξωτερικό, μὰ καὶ στὴ Παλαιστίνη,<br>
			Αἴγυπτο, ὄρος τὸ Σινᾶ, Ἁγία Αἰκατερίνη.</p>

			<p>Μὲ πίστι, μὲ συναίσθησι, μὲ εὐλάβεια μεγάλη,<br>
			Ἁγίους τόπους προσκυνᾷ ποὺ δὲν τὴν εἶχαν ἄλλοι.</p>

			<p>Κάθε ἱερὸ προσκύνημα πῆγε καὶ προσκυνοῦσε<br>
			καὶ ἔκλαιγε συνέχεια καὶ δὲν ἐσταματοῦσε.</p>

			<p>Ἔβλεπε τὴν ταπείνωσι ποὺ εἶχε ὁ Χριστός μας<br>
			κι ἀγάπη πρὸς τὸν ἄνθρωπο, ὁ Κύριος καὶ Θεός μας.</p>

			<p>Ἐπῆγε εἰς τὴν Βηθλεὲμ διὰ νὰ προσκυνήσῃ,<br>
			Θεὸς ἔγινε ἄνθρωπος, σὰν τὴ δική μας φύσι.</p>

			<p>Φεύγει ἀπὸ τὴν Βηθλεέμ, πάει στὸν Ἰορδάνη,<br>
			ὅπου ἐβαπτίσθη ὁ Χριστὸς ἀπὸ τὸν Ἰωάννη.</p>

			<p>Σ᾿ ὅλα τὰ προσκυνήματα, εἰς τοὺς Ἁγίους Τόπους,<br>
			ἔγραψε σὲ βιβλίο του, πρὸς ὄφελος ἀνθρώπους.</p>

			<p>Ἀλλὰ μὲ φόβο ψυχικὸ στὸ Γολγοθᾶ ἀνεβαίνει,<br>
			μᾶς γράφει στὸ βιβλίο του, συναίσθησι τὸν παίρνει.</p>

			<p>Βλέπει μὲ τὰ μάτια τῆς ψυχῆς τὸν Κύριο ἐμπρός του,<br>
			σὰν τότε ἐσταυρώνετο Χριστὸς ὁ Κύριός του.</p>

			<p>Ἐπροσευχήθηκε θερμὰ καὶ ἄρχισε τὸ κλάμα<br>
			ἐνόμισε πὼς ἔφυγε ψυχή του ἐν τῷ ἅμα.</p>

			<p>Πολλὰ εἶναι τὰ θαύματα Φιλόθεου πατέρα,<br>
			ποὺ στὴ ζωή του ἔπραξε τὴ νύχτα καὶ τὴ μέρα.</p>

			<p>Θὰ γράψω λίγα ἀπ᾿ τὰ πολλά, τὸ ποίημα νὰ τελειώσω,<br>
			ποὺ ἄκουσα ἀπ᾿ τὸ στόμα του καὶ νὰ τὰ μεταδώσω.</p>

			<p>Στὸ μοναστήρι του ἔφεραν μία δαιμονισμένη,<br>
			γιὰ νὰ ἐξομολογηθῇ, γυναῖκα παιδεμένη.</p>

			<p>Ἑπτὰ ὧρες ἐκράτησε ἐξομολόγησί της<br>
			γιατὶ μιλοῦσε ὁ διάβολος ποὺ ἤτανε ἐντὸς της.</p>

			<p>Ἐδιάβαζε ὁ γέροντας, εὐχὲς τὸν ἐξορκίζει,<br>
			ἐμπόδιζε ὁ σατανᾶς, μὲ γλῶσσα τὸν ἀρχίζει.</p>

			<p>Πῶς εἶναι ἀναιδέστατος, τοῦ λέγει μὲ κακία,<br>
			ὅτι τοῦ ἀνῆκε ἡ ψυχὴ ποὺ εἶχε ἁμαρτία.</p>

			<p>Ὁ Ὅσιος τὴν λυπήθηκε, πολὺ τὴν ἐσπλαγχνίσθη,<br>
			κι ἐδιάβασεν ἐξορκοσμούς, ὁ δαίμων ἐξαφανίσθη.</p>

			<p>Καὶ τώρα στὴ συνέχεια, γράφω γιὰ ἄλλο θαῦμα,<br>
			στὸν Ἅγιο Ἀρσένιο ποὺ ἔγινε ἐν τῷ ἅμα.</p>

			<p>Ἦταν ἐκεῖ προσκυνητὲς στὴ Λογγοβάρδα· πάει,<br>
			συννέφιασε ὁ οὐρανὸς καὶ μὲ βροντὲς ξεσπάει.</p>

			<p>Ὅλοι τους θὰ βρεχόντανε, εἴχανε ξεκινήσει,<br>
			προσεύχεται ὁ Ὅσιος προτοῦ βροχὴ ἀρχίσῃ.</p>

			<p>Καὶ λέγει εἰς τὸ σύννεφον, ἐκεῖ νὰ σταματήσῃ,<br>
			καὶ τὸ νερὸ ἀπ᾿ τὴ βροχὴ νὰ μὴν τοὺς ἐμποδίσῃ.</p>

			<p>Μὲ τοῦ Ὁσίου τὴν προσευχὴ παύουν τ᾿ ἀστροπελέκια,<br>
			ξεκίνησαν τὸ δρόμο τους μὲ δίχως κασαβότια.</p>

			<p>Μπαίνουν στὸ αὐτοκίνητο, στὴ Λογγοβάρδα πᾶνε,<br>
			ἐμπόδιο στὸ δρόμο τους καὶ πάλι συναντᾶνε.</p>

			<p>Στὸ δρόμο τὸν ἁμαξωτὸ ἤτανε ξαπλωμένη<br>
			μιὰ ἀγελάδα κι ἤτανε γι᾿ αὐτοὺς ἡ ὁδὸς κλεισμένη.</p>

			<p>Πατέρας Ἐπιφάνιος ἐτότε ὁδηγοῦσε,<br>
			τῆς μίλησε νὰ σηκωθῇ, αὐτὴ δὲν ἐννοοῦσε.</p>

			<p>Ὁ πάτερ Ἐπιφάνιος τὸν γέροντα τὸν κράζει,<br>
			τότε μὲ ἤρεμη φωνὴ αὐτὸς τὴν διατάζει.</p>

			<p>Στὴν ἀγελάδα μίλησε νὰ φύγῃ ἀπὸ τὴ μέση,<br>
			νὰ φύγῃ τὸ αὐτοκίνητο καὶ τότε ἂς ξαναπέσῃ.</p>

			<p>Καὶ ἡ ἀγελάδα ἄκουσε καὶ ἔκανε στὴν ἄκρη,<br>
			πέρασε τὸ αὐτοκίνητο, δίχως ζημιὰ νὰ πάθῃ.</p>

			<p>Βλέπουμε δύο θαύματα ἐκείνη τὴν ἡμέρα,<br>
			σὲ ἀγελάδα καὶ σὲ σύννεφο, σὲ γῆ καὶ σὲ ἀέρα.</p>

			<p>Μία κοπέλα ἔδινε εἰς τὴν σχολὴ ἐξετάσεις<br>
			κι ἐζήτησε ἀπ᾿ τὸ Γέροντα πρᾶγμα γιὰ νὰ περάσῃ.</p>

			<p>Μία τρίχα ἀπ᾿ τὰ γένια του βγάζει καὶ τήνε δίνει<br>
			καὶ ἀριστοῦχος ἐπέτυχε τὴν ἐποχὴ ἐκείνη.</p>

			<p>Τὰ θαύματα ἀναρίθμητα καὶ προτερήματά του·<br>
			τὶ νὰ πρωτοθαυμάζουμε στὴν ἁγιότητά του.</p>

			<p>Γιὰ τελευταῖο θαῦμα του, γράφω τὸ πιὸ σπουδαῖο,<br>
			ποὺ ἔσωσε μὲ προσευχὴ τὸν θάνατο τῶν νέων.</p>

			<p>Ἦταν καιρὸς τῆς κατοχῆς καὶ ἐδῶ εἰς τὰ νησιά σας,<br>
			οἱ Γερμανοὶ καὶ Ἰταλοὶ ἦσαν ἀφεντικά σας.</p>

			<p>Σκοτώσανε ἕνα Γερμανὸ στὴν Πάρο στρατιώτη<br>
			κι ἐβγάλανε διαταγὴ γιὰ νεαροὶ ἀνθρῶποι.</p>

			<p>Ἔπρεπε νὰ ξεπληρωθῇ αὐτὴ ἡ ἀδικία,<br>
			ἑκατὸν εἴκοσι ἄτομα, νέοι στὴν ἡλικία.</p>

			<p>Οἱ Παριανοὶ τρομάξανε, πᾶνε στὴ Λογγοβάρδα,<br>
			πληροφοροῦν τὸν Γέροντα γιὰ ὅλα τὰ συμβάντα.</p>

			<p>Προσεύχεται ὁ Γέροντας, καλεῖ εἰς φιλοξενία,<br>
			τὸν Γερμανὸ διοικητή, κάνει τραπεζαρία.</p>

			<p>Ἐπῆγαν στὸν ἑσπερινὸ καὶ ὁ Γερμανὸς ἐπίσης,<br>
			θὰ φεύγανε ἀπ᾿ τὴ Μονὴ μετὰ εὐχαριστήσεις.</p>

			<p>Διερμηνεὺς στὸν Γέροντα λέγει ἂν θέλῃ χάρι,<br>
			νὰ τοῦ προσφέρῃ ὁ Γερμανός, ἀφοῦ τὸν συνεχάρη.</p>

			<p>Τοῦ ἁπαντᾷ ὁ Γέροντας· χάρι δὲν θέλω ἄλλη<br>
			μὰ ν᾿ ἀρνηθῇ παλληκαριῶν νὰ πάρῃ τὸ κεφάλι.</p>

			<p>Τοῦ ἁπαντᾷ ὁ Γερμανός· δὲν γίνεται ἡ χάρι.<br>
			Τότε τοῦ λέγει ὁ Γέροντας· κεφάλι νὰ τοῦ πάρῃ.</p>

			<p>Συγκίνησε τὸν Γερμανὸ μὲ τὴν αὐτοθυσία,<br>
			ποὺ ἔδειξε τὴν ἀγάπη του γιὰ νεαρὴ ἡλικία.</p>

			<p>Τοῦ ἁπαντᾷ ὁ Γερμανός· χαλάλι Γέροντά μου,<br>
			ὅλα τὰ παλικάρια σου, τὸ λέει ἡ καρδιά μου.</p>

			<p>Εὐχαριστεῖ ὁ Γέροντας καὶ τοὺς κατευοδώνει,<br>
			μὲ προσευχὴ στὴν Παναγιὰ τὴ νεολαία σῴνει.</p>

			<p>Ἀνθρώπους ποὺ θὰ ἐπέθαιναν ἐτότε ἀπὸ πεῖνα,<br>
			τοὺς ἔτρεφε στὴν κατοχὴ ὅλα τὰ χρόνια ἐκεῖνα.</p>

			<p>Εἶναι πολλὰ τὰ θαυμαστὰ ἔργα τοῦ Γέροντά σας,<br>
			αὐτὰ νὰ τὰ διαβάζουμε ποὺ ἦταν ἐδῶ κοντά σας.</p>

			<p>Καὶ τώρα εἰς τὸν οὐρανὸ ἀκούει καὶ μᾶς βλέπει,<br>
			καὶ θέλει πάντα στὸν Θεὸ νὰ κάνουμε ὅτι πρέπει.</p>

			<p>Νὰ ἔχουμε τὴν εὐχούλα σου, Ἅγιε Γέροντά σας,<br>
			εἰς τὴν ζωὴ νὰ σὲ ἔχουμε πάντα βοήθειά σας.</p>

			<p>Δοξολογοῦμε τὸν Θεὸ θερμὰ μὲ τὴν ψυχή μας,<br>
			γνωρίσαμε ἕναν Ἅγιο στὴν πρόσκαιρη ζωή μας.</p>

			<p>Ἀμέτρητες οἱ χάρες του, ἀγάπη, καλοσύνη,<br>
			πίστι θερμὴ εἰς τὸν Θεὸ καὶ ταπεινοφροσύνη.</p>

			<p>Στὸν οὐρανὸ ποὺ βρίσκεσαι, Ἅγιε Γέροντά σας<br>
			Προσεύχου πάντοτε γιὰ ἐμᾶς στὴ Μητέρα Παναγιά σας.</p>

			<p>Νὰ ἀξιωθοῦμε ὅλοι μας στὴν Ἄνω Βασιλεία<br>
			νὰ ῾μαστε στὸν Παράδεισο ζωὴ τὴν αἰωνία.</p>

			</td>
		</tr>
	</table>
</div>

<hr>

</body>

</html>