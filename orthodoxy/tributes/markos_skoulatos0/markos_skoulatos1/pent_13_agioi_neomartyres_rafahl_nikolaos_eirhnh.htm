<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγιοι Νεομάρτυρες Ραφαήλ, Νικόλαος και Ειρήνη</title>
<link rel="stylesheet" type="text/css" href="../styles.css">
<style>
<!--
h2           { text-align: center }
-->
</style>
</head>

<body lang="el">

<h1>Ἅγιοι Νεομάρτυρες Ραφαήλ, Νικόλαος καὶ Εἰρήνη</h1>

<p style="text-align: center">Τρίτη τοῦ Πάσχα</p>

<div align="center">
	<table border="0" cellpadding="8" cellspacing="1" id="table1">
		<tr>
			<td>
			<p>Ὁ Ραφαὴλ γεννήθηκε στὴ νῆσο τὴν Ἰθάκη<br>
			καὶ ἦταν πιστὸς εἰς τὸν Χριστὸν ἀπὸ μικρὸ παιδάκι.</p>

			<p>Γεώργιον τὸν ἐβάπτισαν νήπιο οἱ γονεῖς του<br>
			καὶ ὠνομάσθη Ῥαφαὴλ στὴ χειροτόνησή του.</p>

			<p>Μεγάλωσε καὶ στὸ στρατὸ πῆγε κι ὑπηρετοῦσε,<br>
			μὰ εἶχε ὅμως κατὰ νοῦ μὲ τὸ Χριστὸ νὰ ζοῦσε.</p>

			<p>Καὶ τὸν ἀξίωσε ὁ Θεὸς καὶ κληρικὸς νὰ γίνῃ,<br>
			μὰ καὶ ἱερομάρτυρας στὴ νῆσο Μυτιλήνη.</p>

			<p>Εἰς τὴν Κωνσταντινούπολιν ὁ Ῥαφαὴλ ἐζοῦσε<br>
			ἔγινε πρωτοσύγκελλος κι ἐκεῖ ὑπηρετοῦσε.</p>

			<p>Πολέμησε τοὺς παπικοὺς ποὺ κάνανε θυσία<br>
			νὰ βάλουνε τὴν αἵρεσιν εἰς τὴν Ὀρθοδοξία.</p>

			<p>Κήρυττε τὸν Χριστὸν παντοῦ, πῆγε καὶ στὴ Γαλλία,<br>
			καὶ τοὺς ἀνθρώπους γύριζε εἰς τὴν Ὀρθοδοξίαν.</p>

			<p>Ἐκεῖ ἦταν κι ὁ Νικόλαος, τὸν πῆρε στὸ πλευρό του,<br>
			καὶ τὸν ἐχειροτόνησε διάκονον δικό του.</p>

			<p>Ἀπ᾿ τὴν Ἀλεξανδρούπολη ἔφυγαν μ᾿ ἕνα πλοῖο,<br>
			Νικόλαος καὶ Ῥαφαὴλ ταξίδευαν καὶ οἱ δύο.</p>

			<p>Στὴ Μυτιλήνη πήγανε σὲ ἕνα μοναστήρι,<br>
			ἡγούμενος ὁ Ῥαφαὴλ ποιμένει καλογῆροι.</p>

			<h2>* * *</h2>

			<p>Δέκατος πέμπτος ὁ αἰών, σὰν πήρανε τὴν Πόλι,<br>
			οἱ τοῦ Ὀσμὰν ἀπόγονοι καὶ τὴν Ἑλλάδα ὅλη.</p>

			<p>Ἀγαρηνοὶ κατακτητὲς τὴν ἐποχὴ ἐκείνη<br>
			ἔδειξαν βαρβαρότητα εἰς τὴν χριστιανοσύνη.</p>

			<p>Τοῦρκοι στὶς κατακτήσεις τους στιγμὴ δὲν ἡσυχάζουν,<br>
			μὰ καὶ στῆς Λέσβου τὸ νησὶ τοὺς χριστιανοὺς τοὺς σφάζουν.</p>

			<p>Πλησίασαν οἱ βάρβαροι στὸ ἅγιο μοναστήρι,<br>
			ποὺ ἦταν ὁ Ἅγιος Ραφαὴλ καὶ ἄλλοι καλογῆροι.</p>

			<p>Μεγάλη τὴν Παρασκευή, ἁγία ἡμέρα ἐκείνη,<br>
			εἶναι κοσμοσωτήριος γιὰ τὴ χριστιανοσύνη.</p>

			<p>Νύχτα τὸν ἐπιτάφιον μόλις εἶχαν τελειώσει,<br>
			στὸ μοναστήρι μῆκαν εἰσβολεῖς μὲ ἀγριάδα τόση.</p>

			<p>Συνέλαβαν τοὺς μοναχούς, δύο ἔφυγαν μονάχα,<br>
			τοὺς ἔσφαξαν τοὺς ὑπόλοιπους σὰν πέρασε τὸ Πάσχα.</p>

			<p>Τοὺς λέγει ὁ Ἅγιος Ραφαήλ· πάρτε το τὸ κορμί μου,<br>
			ὅμως δὲν παίρνετε ποτὲ ἀθάνατη ψυχή μου.</p>

			<p>Τότε τὸν ρίχνουν κατὰ γῆς, ρόπαλα τὸν χτυποῦσαν,<br>
			τὸν ἔβριζαν, τὸν παίδευαν καὶ τὸν ἐτυραννοῦσαν.</p>

			<p>Ὄρθιος στέκει ὁ Ἅγιος καὶ βγάζει ἀπ᾿ τὸ λαιμό του,<br>
			ἕνα πολύτιμο σταυρὸ ποὺ εἶχε φυλακτό του.</p>

			<p>Καὶ λέγει στοὺς Ἀγαρηνούς· ἐμεῖς αὐτὸν τιμοῦμε,<br>
			δὲν τὸν ἐγκαταλείπουμε, αὐτὸν θὰ προσκυνοῦμε.</p>

			<p>Καὶ ἄρχισαν βάσανα σκληρὰ ἐτότε τοῦ Ἁγίου,<br>
			καὶ εἶχε ἀκατανόμαστοι πόνοι τοῦ μαρτυρίου.</p>

			<p>Τοῦ ἔδεσαν τὰ χέρια του μὲ ἕνα σκοινὶ στὴν πλάτη,<br>
			καὶ μὲ κοντάρια καὶ σπαθιά, ἦταν πληγὲς γεμάτη.</p>

			<p>Τραβούσανε τὰ γένια του, στὸ δρόμο τὸν κυλοῦσαν,<br>
			πάνω σὲ πέτρες ἄγριες καὶ τὸν ἐτυραννοῦσαν.</p>

			<p>Σὲ μία μεγάλη καρυδιὰ οἱ ἄγριοι κρεμοῦνε<br>
			τὸν Ἅγιον οἱ βάρβαροι, δίχως νὰ λυπηθοῦνε.</p>

			<p>Ἦταν καὶ ὁ διάκονος Νικόλαος ἐκεῖ πέρα,<br>
			ὅπου καὶ ἐμαρτύρησε καὶ αὐτὸς τὴν ἴδια ἡμέρα.</p>

			<p>Τὸν κρέμασαν στὴν καρυδιά, ἀφοῦ τὸν εἶχαν δείρει,<br>
			καὶ ἀπέθανε ἀπὸ συγκοπὴ σ᾿ αὐτὸ τὸ μοναστήρι.</p>

			<p>Τὸν Ῥαφαὴλ τὸν Ἅγιο τὸν εἶχαν κρεμασμένο<br>
			καὶ ἀλύπητα τὸν ἔδερναν σὰν καταδικασμένο.</p>

			<p>Ὧρες εἰκοσιτέσσερεις ἤτανε κρεμασμένος,<br>
			κατόπιν τὸν ξεκρέμασαν ποὺ ἦταν πισθαγκωμένος.</p>

			<p>Καὶ τώρα τὸν πριόνισαν μὲ κοφτερὸ πριόνι,<br>
			ἀπὸ τὸ στόμα ἔκοψαν τὸ κάτω τὸ σαγόνι.</p>

			<p>Λαμπρο-Δευτέρα ἤτανε, ξημέρωνε Νέα Τρίτη,<br>
			ποὺ ἔσφαξαν οἱ βάρβαροι τὸν Ἅγιο Ἀρχιμανδρίτη.</p>

			<p>Καὶ τώρα ἦρθε ἡ σειρὰ εἰς τὴν μικρὴν Εἰρήνη<br>
			ἤτανε ἡ κόρη προεστοῦ, μαρτύρησε κι ἐκείνη.</p>

			<p>Τῆς ἔριχναν καυτὸ νερὸ μέσ᾿ στὸ δικό της στόμα,<br>
			πολλὰ βασανιστήρια τῆς ἔκαναν ἀκόμα.</p>

			<p>Ἔκοψαν τὸ χεράκι της, μαζὶ καὶ τὸ ποδάρι,<br>
			στὸ τέλος τὴν ἐπέταξαν σ᾿ ἕνα βαθὺ πιθάρι.</p>

			<p>Ἐκεῖ τὴν ἐβασάνιζαν μὲ ἄγριο τὸν τρόπο,<br>
			τέλος τὴν κάψαν ζωντανὴ στὰ μάτια τῶν ἀνθρώπων.</p>

			<p>Ὅλοι τὴν λυπηθήκανε, μὰ ἡ στοργικὴ μητέρα<br>
			μὲ συγκοπὴ ἀπέθανε κι αὐτὴ ἀπ᾿ τὴν φοβέρα.</p>

			<p>Καὶ ἄλλοι πολλοὶ μαρτύρησαν σ᾿ αὐτὸ τὸ μοναστήρι,<br>
			ἄνδρες, γυναῖκες καὶ παιδιὰ καὶ ὅλοι οἱ καλογῆροι.</p>

			<p>Τὸ μοναστήρι τίναξαν οἱ Τοῦρκοι στὸν ἀέρα,<br>
			γιατὶ τοῦ ἔβαλαν φωτιά, αὐτὴ τὴν ἴδια μέρα.</p>

			<p>Δύο μοναχοὶ ἐγλίτωσαν, ἐφρόντισαν νὰ δοῦνε<br>
			καὶ τῶν ἁγίων λείψανα νὰ ἐνταφιασθοῦνε.</p>

			<p>Τὰ ἔθαψαν μὲ σεβασμό, μὲ γέροντα ἱερέα,<br>
			καὶ στὴν αἰωνιότητα κάνουν μαζὶ παρέα.</p>

			<p>Μὲ λίγα λόγια ἀντέγραψα ἀπ᾿ τὸ δικό τους βίο<br>
			μὲ τοῦ Θεοῦ τὴ φώτιση καὶ ἐνέργεια τῶν Ἁγίων.</p>

			<h2>* * *</h2>

			<p>Καὶ τώρα συνεχίζουμε ἀπὸ τὰ θαύματά τους<br>
			σ᾿ ὅλη τὴ γῆ ἀκούστηκαν τὰ κατορθώματά τους.</p>

			<p>Στὸ μέρος ποὺ ἐτάφησαν ἔγινε ἐκκλησία<br>
			ἔγινε ὅμως ἄγνωστο μὲ τὴν πολυκαιρίαν.</p>

			<p>Ὁ Ἅγιος σὲ ὄνειρο τότε ἐφανερώθη,<br>
			νὰ βροῦν τὰ Ἅγια λείψανα, εἶπε σὲ τρεῖς ἀνθρῶποι.</p>

			<p>Γιὰ νὰ πεισθοῦν οἱ ἄνθρωποι καὶ πιὸ πολὺ ἀκόμα,<br>
			τὰ βρῆκαν, εἶδαν ὅτι ἔλειπε σαγόνι ἀπ᾿ τὸ στόμα.</p>

			<p>Οἱ Τοῦρκοι τὸ ἀφαίρεσαν μὲ κοφτερὸ πριόνι,<br>
			καὶ ἦταν τὸ στόμα ἀνοιχτὸ καὶ ἔλειπε τὸ σαγόνι.</p>

			<p>Ὑπῆρχε καὶ ἕνας ἀσεβὴς ποὺ εἶχε ἀπιστήσει,<br>
			καὶ ἔκανε θαῦμα ὁ Ἅγιος γιὰ νὰ τὸν συνετίσῃ.</p>

			<p>Ἄξαφνα ἐκεῖ ποὺ χόρευε, εἰς τὰ αὐτιὰ κωφεύει,<br>
			τὸν Ἅγιο παρακαλεῖ καὶ τὸν ἐθεραπεύει.</p>

			<p>Καὶ ἡ Παναγία ἐξηγᾶ σὲ χριστιανὴ κυρία,<br>
			γιὰ τὴν Εἰρήνη τὴ μικρή, πὼς ἔγινε Ἁγία.</p>

			<p>Δὲν εἶν᾿ ἡ Ἁγία Παρασκευὴ ἡ κοπελιὰ ἐκείνη<br>
			ποὺ βλέπετε στὸν ὕπνο σας, εἶναι ἡ Ἁγία Εἰρήνη.</p>

			<p>Μία γυναίκα γέλασε σὰν εἶδε τὰ ὀστᾶ της,<br>
			τὴ νύκτα ὁ Ἅγιος Ραφαὴλ ἐφάνηκε μπροστά της.</p>

			<p>Τῆς εἶπε· γιατὶ γέλασες; τῆς τράνταξε τὸ χέρι<br>
			τῆς ἔκανε ἕνα μάθημα πάντοτε νὰ τὸ ξέρῃ.</p>

			<p>Ἂν ἤξερες τὶ ἔγινε εἰς τὸ πιθάρι ἐκεῖνο,<br>
			θὰ ράγιζες ἀπὸ καρδιᾶς μὲ τοὺς γονιοὺς τὸ θρῆνο.</p>

			<p>Ξύπνησε καὶ τὸ χέρι της ἦταν ἡμέρες δέκα<br>
			πιασμένο καὶ ὑπέφερε μὲ πόνοι ἡ γυναίκα.</p>

			<p>Πολλὲς φορὲς ἐφάνηκε σὲ ὕπνο ἡ Παναγία<br>
			τοὺς εἶπε ποῦ νὰ σκάψουνε νὰ βροῦνε τὰ μνημεῖα.</p>

			<p>Τὸν Ἅγιο Νικόλαο στὸν ὕπνο τους τὸν εἶδαν<br>
			καὶ τυλιγμένος ἤτανε μὲ μία χρυσὴ λουρίδα.</p>

			<p>Ἕνας τὸν παρεκάλεσε ψαρᾶς νὰ πιάσῃ ψάρια<br>
			τὰ εὐλόγησε ὁ Ἅγιος καὶ γέμισαν τ᾿ ἀμπάρια.</p>

			<p>Μία τσιγγάνα ἔπλυνε τὰ ροῦχα τοῦ παιδιοῦ της<br>
			μὲ ἁγίασμα, ἀκάθαρτο, δὲν ἄκουγε ὁ νοῦς της.</p>

			<p>Καὶ ἀμέσως τότε οἱ Ἅγιοι ἐκάνανε ἕνα θαῦμα<br>
			καὶ τὸ παιδὶ παράλυτο ἔγινε ἐν τῷ ἅμα.</p>

			<p>Ὁ Ἅγιος Νικόλαος μὲ θυμιατὸ στὸ χέρι<br>
			στὴ Μυτιλήνη θυμίαζε θυσία νὰ προσφέρῃ.</p>

			<p>Ἐθυμίαζε τὰ μάρμαρα ποὺ ἦταν στὴν Ἐκκλησία,<br>
			ποὺ Τοῦρκοι τὰ ἀφαίρεσαν μὲ τὴν αἰχμαλωσία.</p>

			<p>Ἐγύριζαν οἱ Ἅγιοι καὶ τοὺς ἀῤῥωστημένους<br>
			ὅλους τοὺς ἐθεράπευαν καὶ τοὺς κατατρεγμένους.</p>

			<h2>* * *</h2>

			<p>Εἶναι πολὺ θαυματουργοί, μέσα στὴ Μυτιλήνη,<br>
			Νικόλαος καὶ Ῥαφαὴλ καὶ ἡ μικρὴ Εἰρήνη.</p>

			<p>Ἐκεῖ ποὺ μαρτυρήσανε καὶ ἔγινε ἡ θυσία,<br>
			ὀνείρεψε στὸν ὕπνο τους πολλοὺς ἡ Παναγία.</p>

			<p>Νὰ σκάψουνε καὶ θὰ βρεθοῦν λείψανα καὶ εἰκόνες,<br>
			ποὺ ἦταν θαμμένες μέσ᾿ στὴ γῆ ἀπὸ τοὺς πρὶν αἰῶνες.</p>

			<p>Γενήκανε ἀνασκαφὲς μὲ χριστιανοὺς ἐργάτες,<br>
			ἅγια λείψανα βρήκανε, ποὺ ἔσφαξαν ἀντάρτες.</p>

			<p>Στὸ μνῆμα Ἁγίου Ῥαφαὴλ ποὺ ἦταν παραχωμένο,<br>
			μία εὐωδία ὀσφράνθηκαν μὲ μύρο γεμισμένο.</p>

			<p>Καὶ ὁ Ἅγιος Νικόλαος ποὺ ἦταν διάκονός του,<br>
			δίπλα του τὸν ἐθάψανε, δὲν ἦταν μοναχός του.</p>

			<p>Γυναίκα εἶδε ζωντανὴ ἕνα παιδὶ Εἰρήνη,<br>
			τῆς εἶπε πὼς γιὰ τὸ Χριστὸ μαρτύρησε κι ἐκείνη.</p>

			<p>Τὴν πῆγε καὶ τῆς ἔδειξε ποῦ εἶναι ὁ δικὸς της τάφος<br>
			καὶ ὅλο της τὸ μαρτύριο χωρὶς νὰ κάνῃ λάθος.</p>

			<p>Εἶδε κεφάλι κορασιοῦ, τὸ χέρι της κομμένο<br>
			καὶ στὸ πιθάρι τὸ κορμὶ ἦταν μισοκαμένο.</p>

			<p>Ὅλοι ἐμαρτυρήσανε γιὰ τοῦ Χριστοῦ τὴν πίστι,<br>
			Εἰρήνη καὶ Νικόλαος μὲ τὸν Ἀρχιμανδρίτη.</p>

			<p>Χίλια ἐννιακόσια ἑξήντα ἕνα ἤτανε, ἡ δώδεκα Μαΐου,<br>
			ποὺ βρέθηκαν τὰ λείψανα τοῦ καθενὸς Ἁγίου.</p>

			<p>Βρῆκαν μὲ τὶς ἀνασκαφὲς ἁγίασμα μεγάλο,<br>
			καὶ ἔγιναν θαύματα πολλὰ σ᾿ αὐτὸ τὸ περιβάλλον.</p>

			<p>Σ᾿ ἕνα παιδὶ τὸ πόδι του συνέχεια πονοῦσε,<br>
			τὸ ἔκανε ἡ Παναγιὰ καλά, ποὺ τὴν παρακαλοῦσε.</p>

			<p>Ἑνὸς ψαρᾶ στὸ μάτι του καρφώθηκε ἕνα λέπι,<br>
			μάτωσε καὶ τὸν πόνεσε, δὲν μπόρεσε νὰ βλέπει.</p>

			<p>Ἐπῆρε τὴ γυναίκα του, στ᾿ ἁγίασμα πηγαίνει,<br>
			τὸ ἔπλυνε μὲ ἁγιασμὸ καὶ τώρα ὑγιαίνει.</p>

			<p>Γυναίκα ἀπὸ τὴ Σιάτιστα πονοῦσε στὸ στομάχι<br>
			ὁ Ἅγιος Νικόλαος τὴν γιάτρεψε ἐν τάχει.</p>

			<h2>* * *</h2>

			<p>Ἔγιναν ἐθνομάρτυρες σαράντα καλογῆροι,<br>
			πίστι, πατρίδα σύνθημα εἶχαν στὸ μοναστήρι.</p>

			<p>Καὶ ἱερὸ προσκύνημα γιὰ τὴ χριστιανοσύνη<br>
			τὸ μοναστήρι βρίσκεται στὴ νῆσο Μυτιλήνη.</p>

			<p>Ἀκόμα στὶς ἀνασκαφὲς σ᾿ αὐτὴ τὴν ἐργασία,<br>
			εὑρήκανε εἰκονίσματα Χριστὸν καὶ Παναγία.</p>

			<p>Οἱ Ἅγιοι ἐμφανίζονται στὰ μάτια τῶν ἀνθρώπων<br>
			καὶ ζωντανούς τοὺς βλέπουνε στὸν ἁγιασμένο τόπο.</p>

			<p>Τοὺς εἶδαν καὶ μπαινόβγαιναν μέσα στὴν Ἐκκλησία,<br>
			ἐννέα ἕως τὶς δώδεκα ποὺ εἶχαν ἀγρυπνία.</p>

			<p>Σὰν Γολγοθᾶ ὀνόμασαν Μονὴ στὴ Μυτιλήνη,<br>
			μαρτύρησαν οἱ Ἅγιοι Ραφαήλ, Νικόλαος, Εἰρήνη.</p>

			<h2>* * *</h2>

			<p>Οἱ Τοῦρκοι ἦσαν βάρβαροι, εἶχαν θηριωδία<br>
			καὶ μὲ καρφιὰ ἐκάρφωσαν μάρτυρα Ὀλυμπία.</p>

			<p>Πολλὰ εἶναι τὰ θαύματα, ποιὸς νὰ τὰ περιγράψῃ,<br>
			μεγάλη εἶναι ἡ ἀγάπη σας, οὔτε ποτὲ θὰ πάψῃ.</p>

			<p>Ἐσεῖς βασανιστήκατε καὶ γιὰ τοὺς πονεμένους<br>
			ἄμισθοι εἶστε ἰατροὶ γιὰ τοὺς ἀρρωστημένους.</p>

			<p>Γι᾿ αὐτὸ σᾶς ἐστεφάνωσε ἡ χάρις τοῦ Κυρίου<br>
			ποὺ εἶναι δίκαιος Κριτὴς τοῦ κάθε μαρτυρίου.</p>

			<p>Πολὺ σᾶς-ε παρακαλῶ· προσεύχεσθε γιὰ μένα,<br>
			ποὺ λίγα λόγια φτωχικὰ σᾶς ἔγραψε ἡ πένα.</p>

			</td>
		</tr>
	</table>
</div>

<hr>

</body>

</html>
