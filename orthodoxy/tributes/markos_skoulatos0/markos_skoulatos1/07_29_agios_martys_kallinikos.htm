<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγιος Μάρτυς Καλλίνικος</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Μάρτυς Καλλίνικος</h1>

<p style="text-align: center">29 Ἰουλίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Ὁ Ἅγιος Καλλίνικος μὲ τοῦ Θεοῦ τὴ χάρι,<br>
			εἶναι μεγαλομάρτυρας, ἁγνὸ μαργαριτάρι.</p>

			<p>Γεννήθηκε καὶ ἔζησε μέσα στὴν Κιλικία,<br>
			κι ἦταν ἐνάρετος πολὺ ἀπὸ μικρὴ ἡλικία.</p>

			<p>Ὅταν ἐκατηχήθηκε εἰς τοῦ Χριστοῦ τὴν πίστι,<br>
			τὸν θεῖον λόγον τοῦ Θεοῦ ἄρχισε νὰ κηρύττῃ.</p>

			<p>Ἤτανε εὐκατάστατη ἡ οἰκογένειά του,<br>
			μὰ καὶ μεγάλος ῥήτορας στὰ προτερήματά του.</p>

			<p>Στὴν πόλι Γάγγρα ἄρχισε τὸ πρῶτο κήρυγμά του,<br>
			εἰδωλολάτρες δίδασκε καὶ ἔρχονταν κοντά του.</p>

			<p>Ἔκανε ἱεραποστολὴ στὴν πόλι Κιλικία,<br>
			ἔλεγε λόγια ἅγια, Χριστοῦ διδασκαλία.</p>

			<p>Πῆγαν καὶ τὸν ἐπρόδωσαν τότε στὸν ἡγεμόνα,<br>
			εἰδωλολάτρης ἤτανε, τὸν λέγαν Σαρκεδώνα.</p>

			<p>Στὴν Ἄγκυρα ὁμολογεῖ μὰ καὶ στὴν Γαλατία,<br>
			Χριστόν, ποὺ ὁ κόσμος πίστευε στὴν εἰδωλολατρεία.</p>

			<p>Ὅμως ἀντὶ γιὰ ἀμοιβὴ εἰς τὰ κηρύγματά του,<br>
			ἄρχισαν τὰ μαρτύρια καὶ τὰ παθήματά του.</p>

			<p>Ἐνημερώθη ὁ ἡγεμών, βγάζει ἀπόφασή του,<br>
			καὶ ἔδωσε διαταγὴ τὴν ἄμεση σύλληψή του.</p>

			<p>Γαλήνη ὁ Καλλίνικος εἶχε καὶ καρτερία,<br>
			γιατὶ Χριστὸν ἐκήρυττε, ἀληθινὴ θρησκεία.</p>

			<p>Νὰ τὸν παιδεύσῃ ὁ τύραννος τότε ἀποφασίζει,<br>
			ὀγδόντα στάδια σωστὰ τὸν δρόμο νὰ βαδίζῃ.</p>

			<p>Νὰ ξεκινήσουν ἔπρεπε ἀπὸ τὴν Κιλικία,<br>
			καὶ ὡς τὴν Γάγγρα τελικὰ νὰ πᾶν᾿ πεζοπορία.</p>

			<p>Βάζουν καρφιὰ στὰ πόδια του, τὸν βίαζαν νὰ τρέχῃ,<br>
			τότε ἀνοίξανε πληγές, τοὺς πόνους τοὺς ἀντέχει.</p>

			<p>Ὁ μάρτυς ψάλλει δύο ψαλμοὺς μὲ μία μία λέξι,<br>
			τριακοστὸ ἔνατο ψαλμὸ καὶ τὸν εἴκοσι ἕξι.</p>

			<p>Στὸν δρόμο κάνει καύσωνα διψοῦν οἱ στρατιῶτες,<br>
			καὶ Ἅγιον παρακαλοῦν μετανοοῦν ἐτότες.</p>

			<p>Ὁ Ἅγιος τοὺς ἐλυπήθηκε, κάνει τὴν προσευχή του,<br>
			κι᾿ ἀμέσως θαῦμα ἔγινε, ἦν ὁ Θεὸς μαζί του.</p>

			<p>Ἤτανε ἀνεξίκακος, στὸν νοῦ κακὸ δὲν βάνει,<br>
			γιατὶ πολλὰ μαρτύρια στὸ δρόμο τοῦ ῾χαν κάνει.</p>

			<p>Τὸν ἔδεσαν μ᾿ἕνα σχοινί, στὸν δρόμο τὸν κυλοῦσαν,<br>
			πέτρες κι᾿ ἀγκάθια μυτερὰ τὸ σῶμα του τρυποῦσαν.</p>

			<p>Μία πέτρα ἔβγαλε νερό, ἦταν σπουδαῖο πρᾶγμα,<br>
			οἱ στρατιῶτες τρόμαξαν, σὰν εἴδανε τὸ θαῦμα.</p>

			<p>Ἤπιαν νερὸ καὶ χόρτασαν ποὺ θὰ πεθαῖναν ὅλοι,<br>
			ἀπὸ τὴν δίψα τὴν πολλή, ὥσπου νὰ μποῦν στὴν πόλι.</p>

			<p>Πρὸς Γάγγρα ἐξεκίνησαν, μὰ εἶχαν μετανιώσει,<br>
			νὰ μαρτυρήσῃ ὁ Ἅγιος, ἀφοῦ τοὺς εἶχε σώσει.</p>

			<p>Στὴν πόλι ὅταν ἔφτασαν, σκέπτονταν τὶ νὰ πράξουν,<br>
			εἶχαν ρητὴ διαταγὴ τὸν Ἅγιο νὰ κάψουν.</p>

			<p>Σκέπτονταν ἂν τὸ ἔπρατταν, θὰ ῾ταν ἀχαριστία,<br>
			τότε θὰ ἔπεφτε σ᾿ αὐτοὺς μεγάλη τιμωρία.</p>

			<p>Ὁ Ἅγιος Καλλίνικος τότε τοὺς συμβουλεύει,<br>
			νὰ ἐκτελοῦν διαταγὴ συμφέρον του νὰ φεύγῃ.</p>

			<p>Νὰ πάῃ στὰ οὐράνια, πολὺ νὰ μὴν ἀργήσῃ,<br>
			κι᾿ ἀγαπημένο του Χριστὸ ἐκεῖ νὰ συναντήσῃ.</p>

			<p>Ὁ Ἅγιος τοὺς ἐνθάρρυνε, μὰ καὶ τὴν προσευχή του,<br>
			εἰς τὸν Θεὸν ἀνέπεμψε μ᾿ ὅλη τὴ δύναμή του.</p>

			<p>Οἱ στρατιῶτες ἄναψαν φωτιὰ τὴν ὥρα ἐκείνη,<br>
			στὴν πόλι αὐτὴ βρισκότανε παλιὰ ἕνα καμίνι.</p>

			<p>Καὶ στὴν μεγάλη πυρκαγιὰ ἡ φλόγα εἶχε φουντώσει,<br>
			Ἁγίου σῶμα ἔριξαν νὰ τὸ ἀποτεφρώσῃ.</p>

			<p>Ἐκτέλεσαν διαταγή· τὸ σῶμα του ἐκάη,<br>
			ὅμως τ᾿ Ἁγίου ἡ ψυχὴ στὸν οὐρανὸ πετάει.</p>

			<p>Πρὶν παραδώσῃ τὴν ψυχὴ Θεὸν δοξολογώντας,<br>
			σὰν ἀηδόνι κελαηδεῖ στὸν οὐρανὸ πετώντας.</p>

			<p>Δικαίως κληρονόμησες κάλλη τοῦ παραδείσου,<br>
			ἐκάηκε τὸ σῶμα σου νὰ χαίρεται ἡ ψυχή σου.</p>

			<p>Θὰ χαίρεσαι αἰώνια κοντὰ εἰς τὸν Χριστόν μας,<br>
			κάνε πρεσβεία Ἅγιε καὶ γιὰ τὸν ἑαυτό μας.</p>

			<p>Νὰ ἀξιωθοῦμε καὶ ἐμεῖς στοῦ οὐρανοῦ τὰ πλάτη,<br>
			ἁμαρτιῶν συγχώρεση γιὰ τὰ δικά σας πάθη.</p>

			<p>Καὶ τότε θὰ αἰσθανόμενα μία θείαν εὐωδία,<br>
			τοῦ παραδείσου τὴ ζωὴ ποὺ θὰ ῾ναι αἰωνία.</p>

			<p>Ὦ Ἅγιε Καλλίνικε, ζητῶ τὴν προσευχή σου,<br>
			μεγάλη νὰ ῾ν᾿ ἡ δόξα σου, νὰ ῾χωμεν τὴν εὐχή σου.</p>

			</td>
		</tr>
	</table>
</div>

<hr>

</body>

</html>