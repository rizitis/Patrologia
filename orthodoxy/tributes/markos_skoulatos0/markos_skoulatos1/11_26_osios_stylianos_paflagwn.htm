<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Στυλιανός ο Παφλαγών</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Στυλιανὸς ὁ Παφλαγών</h1>

<p align="center">26 Νοεμβρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Γεννήθηκεν ὁ Ἅγιος εἰς τὴν Μικρὰν Ἀσία,<br>
			Συγκεκριμένα ἀκριβῶς εἰς τὴν Παφλαγονία.</p>

			<p>Στὴν ἡλικία τὴν μικρὴ ἐφάνηκε ἡ ζωή του<br>
			Ἤτανε ἁγνὸς καὶ φρόνιμος εἰς τὴν διαγωγή του.</p>

			<p>Ἐπρόσεχεν τὸν ἑαυτὸ ποτὲ μὴν κάνῃ λάθος,<br>
			γι᾿ αὐτὸ δὲν κυριεύτηκε ἀπὸ κανένα πάθος.</p>

			<p>Εἶχε Σοφία τοῦ Θεοῦ, πῆρε ἀπόφασή του,<br>
			ν᾿ ἀγωνισθῇ πνευματικῶς, νὰ σώσῃ τὴν ψυχή του.</p>

			<p>Πωλεῖ περιουσία του, εἰς τοὺς πτωχοὺς τὴν δίνει,<br>
			ἀνακουφίζει τὴν ψυχή· χαρὰ καὶ εὐφροσύνη.</p>

			<p>Ἔφυγε ἀπὸ τὰ φθαρτά, τὰ ἄφθαρτα ζητοῦσε,<br>
			καὶ σὰν ἁγνὴ περιστερὰ εἰς τὰ ψηλὰ πετοῦσε.</p>

			<p>Ἀπαλλαγμένος ἤτανε ἀπ᾿ τὴν ἀκτημοσύνη,<br>
			καὶ προσπαθοῦσε στὸ Θεὸ εὐάρεστος νὰ γίνῃ.</p>

			<p>Περιουσία ἐκράτησε πτωχὰ ἐνδύματά του,<br>
			κι ἤθελε πάντα τοῦ Χριστοῦ νὰ κάνῃ θέλημά του.</p>

			<p>Τρεῖς στόχους τώρα ἔβαλε ὡς μοναχὸς νὰ γίνῃ,<br>
			ἁγνότητα, ὑπακοὴ καὶ τὴν ἀκτημοσύνη.</p>

			<p>Ἔβλεπε τὸν μακαρισμόν· οἱ καθαροὶ καρδίᾳ<br>
			θὰ βλέπουν πάντα σὰν Θεὸν στὴν ἄνω βασιλεία.</p>

			<p>Μὲ σεβασμὸ κι ὑπακοὴ ἦταν στὸν γέροντά του,<br>
			καὶ ἀγωνίστηκε πολὺ νὰ κόψῃ θέλημά του.</p>

			<p>Ὁ Στυλιανὸς πολέμησε σκληρὰ στὸ μοναστήρι,<br>
			σαρκός, κόσμου καὶ σατανᾶ δὲν ἔκανε χατίρι.</p>

			<p>Λαμπρὸ ἀστέρι ἔγινε στὴν συναναστροφή του,<br>
			τὸν εἶχαν ὅλοι πρότυπο, παράδειγμα μαζί τους.</p>

			<p>Ἔφυγε ἀπὸ τὴ μονὴ καὶ πῆγε γιὰ νὰ ζήσῃ,<br>
			πολὺ βαθιὰ στὴν ἔρημο, ἐκεῖ νὰ κατοικήσῃ.</p>

			<p>Ζοῦσε ἀσκητικὴ ζωὴ ἐκεῖ στὴν ἐρημία,<br>
			μελέταγε καὶ ἔβλεπε Θεοῦ δημιουργία.</p>

			<p>Ἔβλεπε τὸν ὁρίζοντα, τοῦ οὐρανοῦ τὰ κάλλη,<br>
			πῶς ἡ Σοφία τοῦ Θεοῦ σὲ τάξη τὰ ῾χει βάλει.</p>

			<p>Ἐδιάβαζε Ἁγία Γραφή, χαιρόταν ἡ ψυχή του,<br>
			καὶ τὸν Θεὸ ἐδόξαζε σὲ ὅλη τὴ ζωή του.</p>

			<p>Τὴν σάρκα δὲν ἐφρόντιζε, μόνο γιὰ τὴν ψυχή του<br>
			χόρτα ἐρήμου ἔτρωγε, αὐτὸ ῾ταν τὸ φαΐ του.</p>

			<p>Τὰ χόρτα σὰν ξεραίνονταν, δὲν τρώγονταν ἐκεῖνα,<br>
			τοῦ ἔστελνε ὁ Θεὸς τροφὴ στὴν ἰδικήν του πεῖνα.</p>

			<p>Τροφὴ μὲ τοὺς ἀγγέλους του σὰν τὸν προφήτη Ἠλία,<br>
			ἐλάμβανεν ἀπ᾿ τὸν Θεόν, θεία παραγγελία.</p>

			<p>Ἐπάλεψε στὴν ἔρημο ἐπὶ δεκαετίες,<br>
			σάρκα καὶ διάβολο νικᾷ καὶ ὅλες τὶς αἰτίες.</p>

			<p>Στὸν κόσμο διαδόθηκε ἡ φήμη τοῦ Ἁγίου,<br>
			καὶ πλῆθος κόσμου ἔτρεχε πλησίον τοῦ Ὁσίου.</p>

			<p>Θαυμάζανε ποὺ ἔβλεπαν τὴν ἅγια μορφή του,<br>
			κι ἔπαιρναν παραδείγματα ἀπ᾿ τὴν ἁγνὴ ζωή του.</p>

			<p>Σὰν τὸ ψαρᾶ στὴ θάλασσα ἤξερε νὰ ψαρεύῃ,<br>
			τὶς ταραγμένες τους ψυχὲς ὅλες νὰ γαληνεύῃ.</p>

			<p>Ἐντύπωση τοῦ ἔκαναν τὰ λόγια τοῦ Κυρίου·<br>
			γιὰ νὰ σωθῇ μία ψυχὴ νὰ ῾χῃ ψυχὴ παιδίου.</p>

			<p>Ἔχουν ἀγγελικὲς ψυχές, εἶναι ὅλα ἀθῷα,<br>
			κακία δὲν κρατοῦν ποτὲ καὶ εἶναι ὅλα σῶα.</p>

			<p>Τὰ ἀγάπησε ὁ Ἅγιος γιὰ τόση καλοσύνη<br>
			καὶ τὸν ἀξίωσε ὁ Θεὸς προστάτης τους νὰ γίνῃ.</p>

			<p>Καὶ θεραπεύει τὰ παιδιὰ μὲ τοῦ Θεοῦ τὴ χάρι,<br>
			παιδάκια ποὺ ῾ναι ἄρρωστα ὁ χάρος μὴ τὰ πάρῃ.</p>

			<p>Μητέρες μὲ ἄρρωστα παιδιὰ μέσα στὴν ἀγκαλιά τους,<br>
			ἐπήγαιναν στὸν Ἅγιο κι εὕρισκαν γιατρειά τους.</p>

			<p>Καὶ ὁ Ἅγιος Στυλιανὸς γεμάτος καλοσύνη,<br>
			δέησι κάνει στὸ Θεὸ καὶ ὑγιῆ τὰ δίνει.</p>

			<p>Ἡ δύναμις ἡ θεϊκὴ ἔδινε ἰατρεία,<br>
			κι ἔδιωχνε τὶς ἀσθένειες ἀπ᾿ τὰ μικρὰ παιδία.</p>

			<p>Δόξαζαν ὅλοι τὸ Θεὸ καὶ μὲ εὐγνωμοσύνη,<br>
			τ᾿ Ἅγιου χέρι ἐφίλαγαν τὴν ἐποχὴν ἐκείνη.</p>

			<p>Ἕνα γλυκὸ χαμόγελο στὸ πρόσωπό του ἀνθίζει,<br>
			τοῦ σεβασμίου γέροντα καὶ τοὺς καλοδρομίζει.</p>

			<p>Τὰ θαύματα ἔγιναν γνωστά, παιδιὰ ποὺ ῾χε γιατρέψει,<br>
			καὶ στὸν ἀληθινὸ Θεό, κόσμος εἶχε πιστέψει.</p>

			<p>Εἶχε τὴν χάριν ἀπ᾿ τὸν Θεὸ κι ἔκανε κι ἄλλο θαῦμα, <br>
			τοὺς πρὶν ἄτεκνους ἔκανε εὐτέκνους ἐν τῷ ἅμα.</p>

			<p>Πολλοὶ πιστοὶ Χριστιανοὶ ποὺ ἔλαβαν εὐλογία,<br>
			ἀπέκτησαν καλὰ παιδιά, εὔρωστα, μὲ ὑγεία.</p>

			<p>Οἱ μοναχοὶ ἀπ᾿ τὶς μονὲς ἐπήγαιναν κοντά του,<br>
			νὰ ὀσφρανθοῦν τὸ ἄρωμα, τὴν ἁγιότητά του.</p>

			<p>Ἔπαιρναν ὅλοι συμβουλὲς πῶς ν᾿ ἀντιμετωπίζουν <br>
			τοὺς πειρασμοὺς σὰν ἔρχονται, ποτὲ νὰ μὴν λυγίζουν.</p>

			<p>Ὅλοι τὸν ἐκαμάρωναν τὴν ἐποχὴ ἐκείνη, <br>
			κάλλος εἶχε οὐράνιο καὶ ταπεινοφροσύνη.</p>

			<p>Ἀκούραστος, γαλήνιος, κάνει διδασκαλίες ,<br>
			στὴν πίστι τοὺς στερέωνε χωρὶς ἀμφιβολίες.</p>

			<p>Εἰρήνευε μὲ συμβουλὲς σὲ κάθε μοναστήρι,<br>
			σὰν εἴχανε διχόνοιες μαζὶ οἱ καλογῆροι.</p>

			<p>Κυρίου μας τὸ ὄνομα ἐδόξαζε πᾶσα ἡμέρα,<br>
			γιὰ τοῦτο κι ἐδοξάστηκε ἀπ᾿τὸν Θεὸ Πατέρα.</p>

			<p>Καὶ σὲ βαθειὰ γεράματα ἔφτασε στὴ ζωή του,<br>
			Ἀγγέλους ἔστειλε ὁ Θεὸς καὶ πῆραν τὴν ψυχή του.</p>

			<p>Καὶ τὴν καθοδηγήσανε σὲ οὐρανίους τόπους,<br>
			ποὺ ἐδῶ στὴ γῆ ἐπέρασε πολυχρονίους κόπους.</p>

			<p>Ὁ Ὅσιος Στυλιανὸς στὴν ἔρημο ἐκοιμήθη,<br>
			ἀπ᾿ τὸν Πανάγιον Θεὸν μεγάλως ἐτιμήθη.</p>

			<p>Αὐτὸς ὁ βίος ἤτανε τοῦ Στυλιανοῦ Ἁγίου,<br>
			ποὺ εἶναι προστάτης τῶν παιδιῶν μὲ Χάρι τοῦ Κυρίου.</p>

			<p>Ἡ Ἐκκλησία τοῦ Χριστοῦ Στυλιανοῦ Ὁσίου,<br>
			εἴκοσι ἕξι τὸν τιμᾷ, μηνὸς τοῦ Νοεμβρίου.</p>

			<p>Ἐσὺ Ἅγιε Στυλιανέ, δῶσε μας τὴν εὐχή σου,<br>
			νὰ μποῦμε στὸν παράδεισο, κάνε τὴν προσευχή σου.</p>

			</td>
		</tr>
	</table>
</div>

<hr>

</body>

</html>