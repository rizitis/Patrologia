<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Σάββας ο Ηγιασμένος</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Σάββας ὁ Ἡγιασμένος </h1>

<p style="text-align: center">5 Δεκεμβρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Μὲ τὴν βοήθεια τοῦ Θεοῦ θέλω νὰ ξεκινήσω,<br>
			μὰ ἕνα ἄνδρα ἅγιον, πῶς νὰ τὸν ἐξυμνήσω;</p>

			<p>Παρακαλῶ τὸν Ὅσιον Σάββα νὰ βοηθήσῃ,<br>
			νὰ γράψω γιὰ τὸν βίον του, ἐμένα νὰ φωτίσῃ.</p>

			<p>Γεννήθηκε ὁ Ἅγιος εἰς τὴν Καππαδοκία,<br>
			Ἰωάννης ὁ πατέρας του, μητέρα του Σοφία.</p>

			<p>Πέντε χρονῶν τὸν ἄφησαν, μικρὸ στὴν ἡλικία,<br>
			καὶ οἱ γονεῖς του ἔφυγαν, πῆγαν Ἀλεξανδρεία.</p>

			<p>Τοὺς κάλεσε ὁ βασιλιάς, ἦταν διαταγή του,<br>
			καὶ ἔκαναν ὑπακοὴ σ᾿ αὐτὴν τὴν ἐντολή του.</p>

			<p>Στὴν Μουταλάσκη στὸ χωριὸ ὁ Σάββας εἶχε μείνει,<br>
			καὶ ἔμενε μ᾿ ἕνα θεῖο του τὴν ἐποχὴ ἐκείνη.</p>

			<p>Δὲν ἔμεινε πολὺ καιρὸ στὸν θεῖο του Ἑρμεία,<br>
			ἦταν ἡ θεία του νευρική, γεμάτη μοχθηρία.</p>

			<p>Ἤτανε ἅγιο παιδὶ μικρὸ στὴν ἡλικία,<br>
			φρόνιμος, εἶχε σύνεσι, δὲν ἔλεγε ἀστεῖα.</p>

			<p>Εἰς τὸ χωριό του ἐκεῖ κοντὰ ἦν ἕνα μοναστήρι,<br>
			Φαβιανὲ τὸ ἔλεγαν καὶ ζούσανε καλογῆροι.</p>

			<p>Ὁ ἡγούμενος τὸν δέχτηκε κι εἶχε χαρὰ μεγάλη,<br>
			ποὺ ἦρθε ἕνα μικρὸ παιδὶ μέσ᾿ στὴν Χριστοῦ ἀγκάλη.</p>

			<p>Σὰν ἔμαθαν οἱ θεῖοι του τὴν ἀναχώρησί του,<br>
			στὸ μοναστήρι ἐπήγανε νὰ δοῦν ἀπόφασί του.</p>

			<p>Τὸν παρακάλεσαν πολὺ νὰ τοὺς ἀκολουθήσῃ,<br>
			νὰ κάνῃ οἰκογένεια, στὸν κόσμο νὰ εὐτυχήσῃ.</p>

			<p>Τοῦ ἔλεγαν πὼς εἶν᾿ μικρὸς καὶ δὲν καταλαβαίνει,<br>
			στερήσεις καὶ ζωὴ σκληρὴ ἐδῶ σὲ περιμένει.</p>

			<p>Τοὺς λέγει· τὰ ξέρω ὅλα αὐτά, ξέρω καὶ κάτι ἄλλο,<br>
			τὸ εἶπε ὁ ἴδιος ὁ Χριστὸς καὶ δὲν τὸ ἀμφιβάλλω.</p>

			<p>Τοὺς εἶπε τὴν παραβολὴ πλουσίου καὶ Λαζάρου,<br>
			πῶς ἔζησαν ἐδῶ στὴ γῆ μέχρι σπαθὶ τοῦ χάρου.</p>

			<p>Ὁ ἕνας στὸν παράδεισο μὲ τὸν Χριστὸν ἀντάμα,<br>
			καὶ ὁ ἄλλος μέσ᾿ στὴν κόλασι, ἀντὶ χαρὰ στὸ κλάμα.</p>

			<p>Γι᾿ αὐτὸ σᾶς λέγω, θεῖοι μου, εἰς τὴν ἐπιμονή σας,<br>
			ὁδὸν Χριστοῦ θὰ πορευτῶ· δὲν ἔρχομαι μαζί σας.</p>

			<p>Οἱ θεῖοι ἀνεχώρησαν μὰ στενοχωρημένοι,<br>
			ποὺ δὲν τοῦ ἄλλαξαν τὸ νοῦ σ᾿ αὐτὸ ποὺ ἐπιμένει.</p>

			<p>Τότε ὁ Σάββας ἔμεινε μέσα στὸ μοναστήρι,<br>
			καὶ ἔκανε κανονισμοὺς ποὺ ῾χαν οἱ καλογῆροι.</p>

			<p>Ἄρχισε ἀπ᾿ τὴν προσευχή, ἐγκράτεια, νηστεία,<br>
			ἐγύμναζε τὸ σῶμα του μὲ τὴν σκληραγωγία.</p>

			<p>Τὸν κῆπο τοῦ μοναστηριοῦ σκάλιζε μία ἡμέρα,<br>
			ὡραῖα μῆλα ἔβλεπε στὸν κῆπο παρὰ πέρα.</p>

			<p>Τοῦ ῾ρθε ὁ πρῶτος πειρασμός· ἔνιωσε λίγη πείνα,<br>
			ἔκοψε μὲ τὸ χέρι του ἕνα ἀπ᾿ τὰ μῆλα ἐκεῖνα.</p>

			<p>Μὰ πρὶν νὰ μπῇ στὸ στόμα του καὶ νὰ τὸ δοκιμάσῃ,<br>
			ἐσκέφτηκε πὼς φαγητοῦ ὥρα δὲν εἶχε φτάσει.</p>

			<p>Πρωτοπλάστους θυμήθηκε γιὰ τὴν παρακοή τους,<br>
			ποὺ ἕνα μῆλο ἔφαγαν κι ἦταν καταστροφή τους.</p>

			<p>Τότε τὸ μῆλο πέταξε καὶ εἶπε στὴν ζωή μου,<br>
			μῆλο ποτὲ δὲν θὰ γευτῶ, νὰ σώσω τὴν ψυχή μου.</p>

			<p>Στὸν ἑαυτόν του ἔβαλε τότε μιὰ τιμωρία,<br>
			μὲ ἐγκράτεια ἐνίκησε δαίμονος λαιμαργία.</p>

			<p>Τοὺς μοναχοὺς ξεπέρασε ὅλους στὸ μοναστήρι,<br>
			σ᾿ ἀγῶνες τοὺς ἀσκητικοὺς ποὺ ῾χαν οἱ καλογῆροι.</p>

			<p>Ἡ πίστις του ἡ φλογερὴ ἦταν μεγάλο πρᾶγμα,<br>
			καὶ τὸν ἀξίωσε ὁ Θεὸς μικρὸς νὰ κάνῃ θαῦμα.</p>

			<p>Ὁ φούρναρης τοῦ μοναστηριοῦ ἐβράχηκε μιὰ δόσι,<br>
			κι ἔβαλε τὸ ροῦχο του στὸ φοῦρνο νὰ στεγνώσῃ.</p>

			<p>Ὅμως ἐκεῖ τὰ ξέχασε, τὸν φοῦρνο πάλι ἀνάβει,<br>
			θὰ καίγονταν ἡ φορεσιὰ πρὶν νὰ τὸ καταλάβει.</p>

			<p>Σὲ ἀγωνία βρέθηκε, φωτιὰ εἶχε φουντώσει,<br>
			κι Ἅγιος Σάββας βοήθησε τὴν λύπη του τὴν τόση.</p>

			<p>Στὶς φλόγες φούρνου ἐπήδησε, ἔτρεξε σὰν ἐλάφι,<br>
			σῷα τὰ ροῦχα ἔβγαλε, δίχως αὐτὸς νὰ πάθῃ.</p>

			<p>Μία τρίχα δὲν ἐκάηκε ἀπὸ τὴν κεφαλή του,<br>
			θαῦμα ὁ Θεὸς τοῦ ἔκανε, ποὺ ἤτανε μαζί του.</p>

			<p>Τότε ὅλοι κατάλαβαν γιὰ τὴν εὐλάβειά του,<br>
			τὸν θαύμαζαν καὶ σέβονταν τὴν ἁγιότητά του.</p>

			<p>Στὸ μοναστήρι Φλαβιανῶν εἶχεν ἀποφασίσει,<br>
			εἰς τ᾿ Ἱεροσόλυμα νὰ πάῃ νὰ προσκυνήσῃ.</p>

			<p>Νὰ εὕρῃ μεγάλους ἀσκητὰς γιὰ ψυχικὰ ὀφέλη,<br>
			ἀσκητικὴ νὰ ζῇ ζωή, νὰ χαίρονται οἱ ἀγγέλοι.</p>

			<p>Τὸ εἶπε στὸν ἡγούμενο γιὰ ἀναχώρησί του,<br>
			μὰ ἐκεῖνος τοῦ ἀρνήθηκε τὴν σκέψι τὴ δική του.</p>

			<p>Τὴν νύχτα ἐκείνη Ἄγγελος στὸν ἡγούμενο πηγαίνει,<br>
			ὁ Σάββας νὰ ῾ναι ἐλεύθερος, Θεὸς σοῦ παραγγέλλει.</p>

			<p>Καὶ τότε ὁ Ἡγούμενος τοῦ δίνει τὴν εὐχή του,<br>
			πηγαίνει Ἱεροσόλυμα, εἶν᾿ ὁ Θεὸς μαζί του.</p>

			<p>Ἦταν δέκα ὀκτὼ χρονῶν, πέρασαν δέκα χρόνια,<br>
			θέλει νὰ ζήσῃ ἀσκητικὰ στὴν ἔρημο, στὰ χιόνια.</p>

			<p>Πῆγε Ἱεροσόλυμα, ὁ πόθος τοῦ Ὁσίου,<br>
			τὸ μοναστήρι ἐζήλευσε Μεγάλου Εὐθυμίου.</p>

			<p>Εἶχε ἀκούσει πάμπολλα ἀπὸ τὰ θαύματά του,<br>
			τὴν ἀρετή, θεῖο μυαλό, τὰ κατορθώματά του.</p>

			<p>Βρίσκει Μέγα Εὐθύμιον, στὴ Λαύρα τὸν ἐστέλνει,<br>
			στὸν Γέροντα Θεόκτιστο, γραπτῶς τοῦ παραγγέλλει.</p>

			<p>Ὅτι τοῦ στέλνει ἕνα παιδὶ νὰ τὸ παιδαγωγήσῃ,<br>
			ἔχει καὶ φώτισι Θεοῦ θὰ σὲ ἱκανοποιήσῃ.</p>

			<p>Ὁ Γέροντας Θεοκτιστὸς τὸν κράτησε μαζί του,<br>
			ἐθαύμασε τὴν ἀρετὴ καὶ τὴν ταπείνωσί του.</p>

			<p>Πῆγε στὴν Ἀλεξάνδρεια, βρῆκε τοὺς γονεῖς του,<br>
			καὶ τὸν ἐπαρακάλεσαν νὰ ζήσῃ πιὰ μαζί τους.</p>

			<p>Καὶ στοὺς γονεῖς του ὁ Ἅγιος δὲν ἔκανε χατίρι,<br>
			ἐνίκησε τὸ σατανᾶ, πάει στὸ μοναστήρι.</p>

			<p>Τριάντα χρονῶν σὰν ἔγινε, σὲ μία σπηλιὰ πηγαίνει,<br>
			μόνο σαββατοκύριακα στὸ μοναστήρι μένει.</p>

			<p>Τότε ὁ Μέγας Εὐθύμιος βγάζει ἀπόφασή του,<br>
			καὶ τὸν παιδιογέροντα Σάββα παίρνει μαζί του.</p>

			<p>Μετὰ τὰ Θεοφάνεια στὴν ἔρημο τραβοῦνε,<br>
			καὶ εἰς τὸ μοναστήρι τους τὸ Πάσχα θὰ στραφοῦνε.</p>

			<p>Στὴν ἔρημο ποὺ πήγανε ἔκανε πολὺ ζέστη,<br>
			ὁ Σάββας λιποθύμησε καὶ ἀπὸ τὴ ζέστη πέφτει.</p>

			<p>Τότε ὁ Ἅγιος Εὐθύμιος πολὺ τὸν ἐλυπήθη,<br>
			ἔκλαψε, παραμέρισε, ἐκεῖ ἐπροσευχήθη.</p>

			<p>Παρακαλάει τὸ Θεὸ τὸ θαῦμα του νὰ κάνῃ,<br>
			νὰ βγάλῃ ἡ γῆ νερὸ νὰ πιῇ, ἐκεῖ νὰ μὴν πεθάνῃ.</p>

			<p>Καὶ μὲ εὐλάβεια περισσὴ λίγο τὴ γῆ σκαλίζει,<br>
			μεγάλο θαῦμα ἔγινε, τὸ ὕδωρ ἀναβλύζει.</p>

			<p>Ἀπὸ τὸ γάργαρο νερό, εὐθὺς ὁ Σάββας πίνει,<br>
			καὶ πῆρε θεία δύναμη ἀπὸ τὴν ὥρα ἐκείνη.</p>

			<p>Λίγος καιρὸς ἐπέρασε, Εὐθύμιος πεθαίνει,<br>
			καὶ τότε ὁ Σάββας μοναχὸς στὴν ἔρημο πηγαίνει.</p>

			<p>Στὴν ἔρημο βάδισε κοντὰ στὸν Ἰορδάνη,<br>
			βρῆκε Μέγα Γεράσιμο παρέα νὰ τοῦ κάνῃ.</p>

			<p>Ὁ σατανᾶς προσπάθησε νὰ τόνε κυνηγήσῃ,<br>
			μὲ χίλια δύο τεχνάσματα τὴν ἔρημο ν᾿ ἀφήσῃ.</p>

			<p>Λίγο ἔπεσε νὰ κοιμηθῇ καὶ ἐκεῖ τὸν ἐπηρεάζει,<br>
			σκορπιούς, φίδια καὶ ἑρπετὰ στὰ μάτια του, τοῦ βάζει.</p>

			<p>Ὁ Σάββας ἐφοβήθηκε, κάνει τὴν προσευχή του,<br>
			καὶ εὐθὺς ἐξαφανίστηκαν δὲν ἤτανε μαζί του.</p>

			<p>Σὰν λίγες μέρες πέρασαν ὁ σατανᾶς καὶ πάλι,<br>
			φοβέριζε τὸν Ἅγιο καὶ ἔγινε λιοντάρι.</p>

			<p>Εἶχε τὸ στόμα ἀνοιχτὸ καὶ ἁρπακτικὰ τὰ νύχια,<br>
			τὸν νίκησε μὲ προσευχὴ μὲ τοῦ Θεοῦ βοήθεια.</p>

			<p>Ἡ Παναγία ὁδηγεῖ τότε τὸν Ἅγιο Σάββα,<br>
			νὰ κατοικήσῃ σὲ σπηλιά, σὲ μιὰ ὡραία Λαύρα.</p>

			<p>Πέντε χρόνια ἐκάθησε εἰς τὴν σπηλιὰ ἐκείνη,<br>
			ἐφύγανε οἱ πειρασμοὶ καὶ εἶχε τὴν εἰρήνη.</p>

			<p>Οἱ ἀσκηται ἐθαύμαζαν ἀσκητικὸ ἀγῶνα,<br>
			ποὺ ἔκανε ὁ Ἅγιος ἐκεῖνο τὸν αἰῶνα.</p>

			<p>Νερὸ δὲν εἶχε ἐκεῖ κοντά, προσεύχεται καὶ πάλι,<br>
			μέσ᾿ στὸ ποτάμι ἔσκαβε, σήκωσε τὸ κεφάλι.</p>

			<p>Ἔσκαψε μὲ τὸ πόδι του, βρίσκει νερὸ καὶ πίνει,<br>
			καὶ ἔτσι ἕνα παράδειγμα στὸν Ἅγιο τοῦ δίνει.</p>

			<p>Ἔπιναν ἀπὸ ἐκεῖ νερὸ ὅλοι οἱ καλογῆροι,<br>
			καὶ σ᾿ ὅλες τὶς ἀνάγκες του, ποὺ ῾χε τὸ μοναστήρι.</p>

			<p>Ἤτανε πενήντα τριῶν ἐτῶν τὴν ἐποχὴ ἐκείνη,<br>
			ὁ πατριάρχης τὸν καλεῖ εἰς τὴν ἱερωσύνη.</p>

			<p>Μεγάλη Τεσσαρακοστὴ στὴν ἔρημο πηγαίνει,<br>
			στὸν Ἰορδάνη ποταμὸ γέροντα συντυχαίνει.</p>

			<p>Σὰν πέθανε ὁ πατέρας του καὶ εἶν᾿ μητέρα μόνη,<br>
			εἰς τὰ Ἱεροσόλυμα ἐκεῖ κατευοδώνει.</p>

			<p>Τὴν κάνει ὁ Σάββας μοναχὴ ἀλλὰ σὲ λίγα χρόνια,<br>
			ἐπῆγε εἰς τὸν οὐρανὸ ἐκεῖ νὰ ζῇ αἰώνια.</p>

			<p>Σὲ μιὰ σπηλιὰ τοῦ λιονταριοῦ πῆγε νὰ κατοικήσῃ,<br>
			δὲν θέλησε ὁ λέοντας Σάββας ἐκεῖ διὰ νὰ ζήσῃ.</p>

			<p>Τοῦ δάγκωσε τὰ ροῦχα του, νὰ φύγῃ ἀπ᾿ τὴ σπηλιά του,<br>
			καὶ τ᾿ ἀπαντᾷ ὁ Ἅγιος μὲ γλῶσσα τὴν δικιά του.</p>

			<p>-Γιατὶ θηρίο θὲς νὰ βγῶ ἔξω ἀπ᾿ τὴ φωλιά σου, <br>
			ἀφοῦ χωράει καὶ τοὺς δυό, νὰ εἶμαι συντροφιά σου;</p>

			<p>Ἂν θέλεις μόνο σου φωλιά,<br>
			Ψάξε νὰ βρεῖς ἀλλοῦ σπηλιά.</p>

			<p>Εἶμαι εἰκόνα τοῦ Θεοῦ καὶ καθ᾿ ὁμοίωσίν του,<br>
			ἀκόμα εἶμαι πλάσμα του, τιμήθηκα μαζί του.</p>

			<p>Καὶ τὸ λιοντάρι ἔφυγε μόνον μὲ ἠρεμία,<br>
			καὶ ἄφησε τὸν ἅγιον καὶ εἶχε ἡσυχία.</p>

			<p>Ἡ πίστι ποὺ ῾χε ὁ Ὅσιος, θαῦμα καὶ πάλι κάνει,<br>
			ζωντάνεψε ἕναν ἄνθρωπο ποὺ ἦταν γιὰ νὰ πεθάνῃ.</p>

			<p>Μὲ ἕνα νέο στὴν ὁδὸ ἐβάδιζε παρέα,<br>
			στὸ δρόμο τους συνάντησαν κοπέλα, μιὰν ὡραία.</p>

			<p>Ὁ Ἅγιος τὸν νεαρὸν θέλει νὰ δοκιμάσῃ,<br>
			τοῦ ἔριξε ἕνα δόλωμα τὸ ψάρι γιὰ νὰ πιάσῃ.</p>

			<p>Τοῦ λέγει ἡ κοπέλα αὐτὴ εἶναι μὲ ἕνα μάτι,<br>
			δύο μάτια ἔχει, γέροντα, γεμάτη καὶ ἀφράτη.</p>

			<p>Ἐγὼ τὴν κοίταξα καλὰ μὲ προσοχὴ μεγάλη,<br>
			σὰν εἶδε περιέργεια, κανόνα θὰ τοῦ βάλῃ.</p>

			<p>Καὶ λέγει εἰς τὸν νεαρό, εἶν᾿ πειρασμὸς μεγάλος,<br>
			πρόσεχε μὴν νικηθῇς στῆς γυναικὸς τὸ κάλλος.</p>

			<p>Τὸν ἔστειλε στὸ Καστέλλιο ἄσκησι γιὰ νὰ ἀρχίσῃ,<br>
			μὲ ἀρετὲς τὰ πάθη του νὰ χαλιναγωγήσῃ.</p>

			<p>Κατόπιν τὸν ἐδέχτηκε, θεράπευε τὰ πάθη,<br>
			τοῦ ἔκανε ἕνα μάθημα, τὴν ἀρετὴ νὰ μάθῃ.</p>

			<p>Μιὰ ἡμέρα ἐσυνάντησε στὸ δρόμο μία κυρία,<br>
			ἤτανε χρόνια ἄρρωστη εἶχε αἱμορραγία.<br>
			Ὁ ἅγιος κάνει προσευχή, τῆς δίνει τὴν ὑγεία.</p>

			<p>Τοὺς ἀσεβεῖς τοὺς ἤλεγχε, τοὺς εὐσεβεῖς ἐπαινοῦσε,<br>
			ἤτανε δίκαιος κριτὴς τοὺς πάντες ἀγαποῦσε.</p>

			<p>Ἦρθε ὅμως τὸ τέλος του, στοὺς οὐρανοὺς νὰ πάῃ,<br>
			τοῦ μήνυσε ὁ Κύριος γιατὶ τὸν ἀγαπάει.</p>

			<p>Στὴν ἡλικία ἤτανε χρονῶν ἐνενήντα τεσσάρω,<br>
			ἦταν πιστὸς εἰς τὸν Θεὸ καὶ δὲν φοβόταν χάρο.</p>

			<p>Λίγες ἡμέρες ἄρρωστος στὸ τέλος τῆς ζωῆς του,<br>
			κι εὐτυχισμένος ἔδωσε εἰς τὸν Θεὸν ψυχή του.</p>

			<p>Τὸ Ἅγιο του τὸ λείψανο τὸ ῾θαψαν στὴ μονή του,<br>
			ἐκεῖ ὅπου ἐπέρασε τὴν ἥμισυ ζωή του.</p>

			<p>Εἰς τὰ Ἱεροσόλυμα προσκυνητὲς ποὺ πᾶνε,<br>
			τὸ ἱερόν του λείψανο στὴ Λαύρα προσκυνᾶνε.</p>

			<p>Καὶ ἐμένα τὸν ἀνάξιο ποὺ λίγα λόγια γράφω,<br>
			μ᾿ ἀξίωσε προσκυνητὴ στὸν ἅγιόν του τάφο.</p>

			<p>Ἡγιασμένος ἤτανε σὲ ὅλη τὴ ζωή του,<br>
			πρότυπο νὰ τὸν ἔχουμε μαζὶ μὲ τὴν εὐχή του,<br>
			νὰ μὴ μᾶς λησμονᾷ ποτὲ καὶ ἐμᾶς στὴν προσευχή του.</p>

			</td>
		</tr>
	</table>
</div>

<hr>

</body>

</html>