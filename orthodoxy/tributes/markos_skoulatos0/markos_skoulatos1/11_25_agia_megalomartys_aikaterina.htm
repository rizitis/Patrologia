<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγία Μεγαλομάρτυς Αικατερίνη</title>
<link rel="stylesheet" type="text/css" href="../styles.css">
</head>

<body lang="el">

<h1>Ἁγία Μεγαλομάρτυς Αἰκατερίνα</h1>

<p style="text-align: center">25 Νοεμβρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Εἶναι πτωχὴ ἡ πένα μου, Ἁγία Αἰκατερίνα,<br>
			νὰ ἐγκωμιάσω ὁ ἀμαθὴς τοῦ οὐρανοῦ τὰ κρῖνα.</p>

			<p>Μοσχοβολᾶ ἡ χάρι σου μέσ᾿ στὴν Ὀρθοδοξία,<br>
			πάνσοφη νύμφη τοῦ Χριστοῦ σ᾿ ἔχει ἡ Ἐκκλησία.</p>

			<p>Στὴν Αἴγυπτο γεννήθηκε, πόλι Ἀλεξανδρεία,<br>
			βασιλικὴ καταγωγὴ εἶχε αὐτὴ ἡ Ἁγία.</p>

			<p>Σὰν πέθανε ὁ πατέρας της στὴν Κύπρο ὁδηγήθη,<br>
			μὰ συμπαθοῦσε τὸν Χριστὸν στὴν φυλακὴ ἐκλείσθη.</p>

			<p>Ἦταν δέκα ὀκτὼ χρονῶν ἐτότε ἡ Ἁγία,<br>
			κι ἐσπούδασε ρωμαϊκὴ κι ἑλληνικὴ παιδεία.</p>

			<p>Ἔμαθε γλῶσσες ἀρκετές, μεγάλη ἡ μόρφωσί της,<br>
			ὅμως ἀσύγκριτη ὀμορφιὰ εἶχε καὶ τὸ κορμί της.</p>

			<p>Γιὰ γάμο τὴν ἐζήτησαν πλούσιοι, μορφωμένοι,<br>
			ἀπάντησι τοὺς ἔδινε παρθένος πὼς θὰ μένῃ.</p>

			<p>Καὶ ἡ μητέρα ἔλεγε στὴν κόρη Αἰκατερίνη,<br>
			πάντα τὴν ἐσυμβούλευε νὰ παντρευτῇ κι ἐκείνη.</p>

			<p>Διὰ νὰ μὴν τὴν ἐνοχλοῦν, τοὺς ἔλεγε ἡ Ἁγία,<br>
			νὰ ῾χῃ ὁ γαμπρὸς χαρίσματα ποὺ εἶχε καὶ ἡ ἴδια.</p>

			<p>Δὲν μπόρεσε ἡ μητέρα της νὰ τήνε καταφέρῃ<br>
			καὶ σκέφτηκε σὲ ἅγιον τὴν κόρη της νὰ φέρῃ.</p>

			<p>Ἔξω ἀπ᾿ τὴν πόλι ὅσιο γέροντα Ἀνανία,<br>
			τὸν βρήκανε ποὺ ἀσκήτευε μητέρα κι ἡ Ἁγία.</p>

			<p>Τὶς ἄκουσε ὁ ἀσκητὴς μὲ προσοχὴ μεγάλη,<br>
			καὶ γιὰ νύμφιο τὸν Χριστὸν στὴν νέα ἐπιβάλλει.</p>

			<p>Νόμισε πὼς εἶναι ἄρχοντας, δὲν ἤξερε ἡ Ἁγία,<br>
			τὴν συμβουλεύει ὁ γέροντας καὶ φεύγει ἡ ἀπορία.</p>

			<p>Σὰν ἔφυγαν ἀπ᾿ τὸ σπήλαιον τοὺς δίνει μία εἰκόνα·<br>
			ἦταν Χριστὸς καὶ Παναγιά, τῆς ἔβαλε κανόνα.</p>

			<p>Ὅλη τὴν νύχτα σπίτι της νὰ κάνῃ προσευχή της,<br>
			νὰ τὴν φωτίσῃ ἡ Παναγιά, νὰ πάρῃ ἀπόφασί της.</p>

			<p>Τὴ νύχτα προσευχότανε καὶ εἶχεν ἀπορία<br>
			νὰ πάρῃ τὴν ἀπάντησι ἀπὸ τὴν Παναγία.</p>

			<p>Μεσάνυχτα ἐνύσταξεν, ὁ ὕπνος τήνε παίρνει,<br>
			βλέπει Χριστὸν καὶ Παναγιά, ἦσαν ἀγκαλιασμένοι.</p>

			<p>Κοίταξε τὸν μικρὸ Χριστὸ ποὺ ἀκτινοβολοῦσε,<br>
			ἔβλεπε τὴν μητέρα του, αὐτὴν δὲν τὴν κοιτοῦσε.</p>

			<p>Ἀκόμα ἦταν ἀβάπτιστη, δὲν εἶχε ὡραία τάξι,<br>
			γι᾿ αὐτὸ ἀποστρεφότανε Χριστὸς νὰ τὴν κοιτάξῃ.</p>

			<p>Τότε τῆς λέγει ὁ Χριστός, στὸν γέροντα νὰ πάῃ,<br>
			ἐκεῖνον νὰ συμβουλευτῇ γιὰ νὰ τὴν ἀγαπάῃ.</p>

			<p>Ξύπνησε ἀπ᾿ τὸν ὕπνο της, ἤτανε ταραγμένη,<br>
			μὲ ἄλλες γυναῖκες συντροφιὰ στὸν γέροντα πηγαίνει.</p>

			<p>Μὲ δάκρυα στὰ πόδια του, ἱστόρησε ἡ Ἁγία,<br>
			κι ὁ ἀσκητὴς δὲν ἔχασε τότε τὴν εὐκαιρία.</p>

			<p>Τῆς μίλησε γιὰ τὸν Χριστὸ μὲ θεία εὐσπλαγχνία,<br>
			Θεὸς ἔγινε ἄνθρωπος διὰ φιλανθρωπία.</p>

			<p>Μὲ προσοχὴ τὰ ἄκουσε ἡ Ἁγία Αἰκατερίνη<br>
			κι ἀμέσως ἐβαπτίστηκε ἐχάρηκε κι ἐκείνη.</p>

			<p>Χαρούμενη εἰς τὸν Χριστὸν κάνει τὴν προσευχή της<br>
			κι ἐκεῖνος τὴν ἐκοίταζε· ἦταν Θεὸς μαζί της.</p>

			<p>Ἡ Παναγία τὸν Χριστὸν πάλι τὸν ἐρωτάει,<br>
			τώρα ποὺ ἐβαπτίστηκε κι ἐκεῖνος ἀπαντάει.</p>

			<p>Ἔγινε τώρα λαμπερὴ μετὰ τὸ βάπτισμά της<br>
			κι ἀπ᾿ τὸ σκοτάδι ἔφυγε ὅλη ἡ ἀσχημιά της.</p>

			<p>Τώρα τὴν παίρνω νύμφη μου στὴν ἄνω βασιλεία,<br>
			τοῦ εἶπε πὼς ἀνάξια ἤτανε ἡ Ἁγία.</p>

			<p>Καὶ δαχτυλίδι τῆς φορεῖ ἡ Παναγιὰ στὸ χέρι,<br>
			κι ἔγινε νύμφη τοῦ Χριστοῦ, ἀθῶο περιστέρι.</p>

			<p>Τὸ θαῦμα ὅταν ξύπνησε, μόνη της ἀποροῦσε,<br>
			τὸ δαχτυλίδι ἔβλεπε στὸ χέρι ποὺ φοροῦσε.</p>

			<p>Καὶ ἱερὴ συγκίνησι ἐγέμισε ἡ καρδιά της,<br>
			καὶ ἔδωσε εἰς τὸν Χριστὸν τὸν θεῖον ἔρωτά της.</p>

			<p>Καὶ ἀπὸ τότε ἔγινε ὑπόδειγμα ἡ Ἁγία,<br>
			πολλοὶ ἀνθρῶποι πίστεψαν εἰς τοῦ Χριστοῦ θρησκεία.</p>

			<p>Ἔργο ἱεραποστολικὸ ἡ Ἁγία Αἰκατερίνη<br>
			κάνει στὴν Ἀλεξάνδρεια τὴν ἐποχὴ ἐκείνη.</p>

			<p>Ἦταν σκληρὸς ὁ διωγμὸς ποὺ ζοῦσε ἡ Ἁγία,<br>
			ποὺ Μαξιμίνος στήριζε τὴν εἰδωλολατρία.</p>

			<p>Ἑκατὸν ὀγδοήκοντα χιλιάδες χριστιανοὺς στὴν Αἴγυπτο μονάχα,<br>
			ἐφόνευσε, κατάκαψε, καὶ πόσους ἄλλους τάχα.</p>

			<p>Διέταξε νὰ φέρουνε ζῶα γιὰ τὴν θυσία,<br>
			νὰ τὰ ἀφιερώσουνε στὴν εἰδωλολατρία.</p>

			<p>Μὲ λύπη αὐτὰ τὰ ἔβλεπε ἡ Ἁγία Αἰκατερίνη,<br>
			καὶ ὅλους τοὺς ἐμπόδιζε θυσία νὰ μὴν γίνῃ.</p>

			<p>Εἰς τὸν ἀληθινὸν Θεὸ τοὺς ἔλεγε ἡ Ἁγία,<br>
			ὅλοι τους νὰ πιστέψουνε εἰς τοῦ Χριστοῦ θρησκεία.</p>

			<p>Στὸν Μαξιμῖνο μίλησε μὲ θάρρος ἡ Ἁγία,<br>
			τοῦ εἶπε· ψεύτικους θεοὺς ἔχει ἡ εἰδωλολατρία.</p>

			<p>Ντροπή σου εἶναι βασιλεῦ, τοῦ λέγει ἡ Ἁγία,<br>
			τόσες ψυχὲς νὰ χάνονται στὴν εἰδωλολατρία.</p>

			<p>Τοῦ ῾πε γιὰ τὸν ἀληθινὸ Θεό, αὐτὸς δὲν ἀπαντάει,<br>
			τελειῶσαν οἱ θυσίες τους, τότε τὸν ἐρωτάει.</p>

			<p>Ποιὰ εἶναι καὶ τὶ ἤθελε αὐτὴ νὰ τοῦ μιλήσῃ,<br>
			καὶ θαρρετὰ ἀνέλαβε αὐτὸν νὰ κατηχήσῃ.</p>

			<p>Δὲν ἤξερε ὁ ἀσεβὴς τὶ νὰ τῆς ἀπαντήσῃ,<br>
			κι ἔκοψε τὴ συζήτησι, μόνη νὰ τὴν ἀφήσῃ.</p>

			<p>Δημόσια συζήτησι ἀμέσως διατάζει<br>
			μὲ ἑκατὸν πενήντα ρήτορες ποὺ τοὺς ἐξουσιάζει.</p>

			<p>Τοὺς εἶπε συντομότερα νὰ ῾ρθουν ὅλοι ἐμπρός του,<br>
			θὰ πάρουν ἀμοιβὴ γερὴ ἀπὸ τὸν ἑαυτό του.</p>

			<p>Ἐπῆγαν στὰ ἀνάκτορα ὅλοι οἱ σοφοὶ ἐκεῖνοι,<br>
			καὶ στὴν ἐξέδρα ἐβάδισε καὶ ἡ Αἰκατερίνη.</p>

			<p>Μόλις τὴν εἶδαν οἱ σοφοὶ ἐξέδρα ν᾿ ἀνεβαίνῃ,<br>
			χαμογελοῦν εἰρωνικά· δὲν ξέρουν τὶ συμβαίνει.</p>

			<p>Τότε ὁ πιὸ σοφότερος πρῶτος τὸν λόγο παίρνει,<br>
			ἐπαινεῖ τοὺς ψεύτικους θεούς, μὰ νικητὴς δὲ βγαίνει.</p>

			<p>Αἰκατερίνη ἔλαβε τὸν λόγο ἡ Ἁγία<br>
			καὶ γιὰ τοὺς ψεύτικους Θεοὺς λέγει μὲ παρρησία.</p>

			<p>-Πιστεύετε στὴν Ἀθηνᾶ, Ἥρα καὶ Ποσειδώνα,<br>
			στὰ ἄψυχα ἀγάλματα τοῦ τωρινοῦ αἰῶνα.</p>

			<p>Ὅλοι εἶναι ψεύτικοι θεοὶ μὲ πάθη καὶ μὲ μίση,<br>
			εἶν ᾿ ὄργανα τοῦ σατανᾶ· σᾶς ἔχουνε πλανήσει.</p>

			<p>Μὰ στὸν ἀληθινὸ Θεὸ τὸ ἴδιο δὲν συμβαίνει,<br>
			κυριαρχεῖ οὐρανὸ καὶ γῆ κι ὅλη τὴν οἰκουμένη.</p>

			<p>Ἐγὼ ἐκεῖνον προσκυνῶ καὶ ἔχω στὸ πλευρό μου,<br>
			Χριστὸν ἀληθινὸ Θεὸν γιὰ πάντα βοηθό μου.</p>

			<p>Ἔπλασε καὶ τὸν ἄνθρωπο μὲ θεϊκὴ ἀγάπη,<br>
			καὶ στὸ σταυρὸ ἐμαρτύρησε γιὰ τὰ δικά σας πάθη.</p>

			<p>Πέθανε κι ἀνεστήθηκε, κατέβηκε στὸν Ἅδη,<br>
			καὶ ἔσωσε τὸν ἄνθρωπο ποὺ ἦταν στὸ σκοτάδι.</p>

			<p>Ἐνῶ οἱ ψεύτικοι θεοὶ ἡ πίστι ἡ δική σας,<br>
			ποιὸς ἔδωσε τὸ αἷμα του νὰ σώσῃ τὴν ψυχή σας;</p>

			<p>Καλεῖ καὶ σένα ρήτορα, κι ὅταν τὸν πλησιάσῃς,<br>
			θὰ ἰδῇς τὸ φῶς ποὺ ῾ν᾿ ὁ Χριστὸς καὶ θὰ καθησυχάσῃς.</p>

			<p>Ὁ ρήτορας φωτίσθηκε εὐθὺς τὴν ὥρα ἐκείνη,<br>
			καὶ συμφωνεῖ πὼς δίκαιο εἶχε ἡ Αἰκατερίνη.</p>

			<p>Ὁ Μαξιμίνος ἔτρεμε πολὺ ἀπ᾿ τὸν θυμό του,<br>
			ποὺ ἀποτυχία ἔφερε ρήτορας ὁ δικός του.</p>

			<p>Τοὺς ἄλλους ρήτορες διέταξε εὐθὺς τὴν ὥρα ἐκείνη,<br>
			γιὰ νὰ ἀντιμετωπίσουνε Ἁγία Αἰκατερίνη.</p>

			<p>Ἀρνήθηκαν οἱ ρήτορες εἰς τὴν διαταγή του,<br>
			ἔγιναν ὅλοι χριστιανοὶ κι ἦταν ντροπὴ δική του.</p>

			<p>Ὁ Μαξιμίνος ἔξαλλος εἶπε φωτιὰ νὰ ἀνάψουν,<br>
			κι ἑκατὸ πενήντα ρήτορες ἀμέσως νὰ τοὺς κάψουν.</p>

			<p>Ἡ Αἰκατερίνη ἄκουσε αὐτὴ τὴν τιμωρία<br>
			καὶ λόγο παρακλητικὸ τοὺς εἶπε ἡ Ἁγία.</p>

			<p>Τοὺς εἶπε· -εἶναι βάπτισμα ποὺ στὴ φωτιὰ θὰ μπῆτε<br>
			καὶ στὴν αἰωνιότητα μὲ τὸν Χριστὸ θὰ ζῆτε.</p>

			<p>Ἀφοῦ τοὺς ἐνεθάρρυνε, σταύρωσε μέτωπά τους,<br>
			μέσα στὶς φλόγες ἔβαλαν ὅλων τὰ σώματά τους.</p>

			<p>Ἀπ᾿ ὅλους ποὺ ἐχάρηκαν ἦταν ὁ Μαξιμίνος,<br>
			εἰδωλολάτρης βάρβαρος ποὺ ἤτανε ἐκεῖνος.</p>

			<p>Τὸ βράδυ πῆγαν Χριστιανοὶ νὰ πάρουν λείψανά τους,<br>
			ἀνέπαφα ἦσαν μὰ νεκρὰ ὅλων τὰ σώματά τους.</p>

			<p>Τὰ ἔθαψαν οἱ Χριστιανοὶ μὲ θαυμασμὸ ποὺ εἶχαν,<br>
			δὲν κάηκε ἀπ᾿ τὴ φωτιὰ οὔτε καὶ μία τρίχα.</p>

			<p>Δεκάτη ἑβδόμη, ἡ Ἐκκλησιά, μηνὸς τοῦ Νοεμβρίου,<br>
			γιορτάζουνε καὶ τοὺς τιμᾶ πρὸς δόξαν τοῦ Κυρίου.</p>

			<p>Ὁ Μαξιμίνος, κόλακας πρὸς τὴν Αἰκατερίνη,<br>
			ἐθέλησε εἰς τὰ εἴδωλα νὰ προσκυνήσῃ ἐκείνη.</p>

			<p>Μὲ θάρρος ὅπως πάντοτε τοῦ μίλησε ἡ Ἁγία,<br>
			στὸ πρόσωπό του ἔβλεπε ψευτιὰ καὶ πανουργία.</p>

			<p>Γιὰ κηδεμόνα, σύμβουλο σὲ ὅλη τὴν ζωή μου,<br>
			ἔχω τὸν Ἰησοῦ Χριστὸν εἶν᾿ ἡ ἀναπνοή μου.</p>

			<p>Ποθῶ γιὰ τὸ μαρτύριο, δὲν θέλω μεγαλεῖα,<br>
			θέλω τὸν Ἰησοῦ Χριστὸν στὴν ἄνω βασιλεία.</p>

			<p>Ὀργίσθηκε ὁ ἄρχοντας κι ἀμέσως διατάζει,<br>
			δύο ὧρες μὲ μαστίγια νὰ τὴν κτυποῦν προστάζει.</p>

			<p>Τὸ αἷμα ἔτρεχε ἄφθονο ἀπ᾿ τὸ ἁγνό της σῶμα,<br>
			πονοῦσε τότε φοβερά, εἶχε πληγὲς ἀκόμα.</p>

			<p>Γενναία καὶ ἀλύγιστη μὲ ὑψωμένα μάτια,<br>
			ἡ μάρτυς ἀνετένιζεν στὸν οὐρανὸ παλάτια.</p>

			<p>Καὶ διατάζει ὁ βασιλιὰς νὰ τήνε φυλακίσουν,<br>
			δώδεκα μέρες νηστικὴ ἐκεῖ νὰ τὴν ἀφήσουν.</p>

			<p>Ἡ σύζυγος τοῦ ἄρχοντα πονόψυχη ἐκείνη,<br>
			λυπήθηκε τὰ βάσανα ποὺ ῾χε ἡ Αἰκατερίνη.</p>

			<p>Κρυφὰ ἀπὸ τὸν ἄνδρα της στὴν φυλακὴ πηγαίνει,<br>
			κι ἀπ᾿ τῆς Ἁγίας πρόσωπο μία θεία λάμψη βγαίνει.</p>

			<p>Κατήχησι στὴν φυλακὴ τῆς κάνει ἡ Ἁγία,<br>
			μὰ καὶ στὸν Πορφυρίωνα ποὺ εἶχεν ἀπορία.</p>

			<p>Δώδεκα μέρες φυλακὴ ποὺ ἦταν ἡ Ἁγία,<br>
			περιστερὰ τὴν ἔτρεφε, δυνάμωνε ἡ ὑγεία.</p>

			<p>Καὶ ἄκουσε θεία φωνὴ ποτὲ μὴν δειλιάσῃ,<br>
			θὰ κατηχήσῃ χριστιανοὺς στέφανα θὰ ἀπολαύσῃ.</p>

			<p>Τὴν ἐξετάζει ὁ ἄρχοντας καὶ πάλι τὴν Ἁγία,<br>
			μὰ πάλι τόνε πρόσβαλε, τὴν βάνει τιμωρία.</p>

			<p>Διέταξε τροχούς, καρφιὰ καὶ νύχια σιδερένια,<br>
			νὰ ξεσχισθῇ τὸ σῶμα της, ξυράφια μολυβένια.</p>

			<p>Τὴν πέταξαν μέσ᾿ στοὺς τροχούς, μὰ ἔγινε ἕνα θαῦμα,<br>
			σκοτώθηκαν οἱ δήμιοι ὅλοι τους ἐν τῷ ἅμα.</p>

			<p>Μέγας Θεὸς τῶν χριστιανῶν, εἶπαν τὴν ὥρα ἐκείνη,<br>
			ποὺ εἶδαν ὅλοι ὑγιῆ νὰ ῾ν᾿ ἡ Αἰκατερίνη.</p>

			<p>Πίστεψε κι ἡ βασίλισσα εἰς τοῦ Χριστοῦ θρησκεία,<br>
			καὶ τοὺς μαστούς της κόψανε, τοὺς φάγαν τὰ θηρία.</p>

			<p>Καὶ τὴν ἀποκεφάλισε βαρβάρου μαρτυρίου,<br>
			ἡ Ἐκκλησία τὴν τιμᾶ στὶς εἴκοσι τρεῖς Νοεμβρίου.</p>

			<p>Πορφυρίων ὁ στρατηγὸς καὶ ἄλλοι στρατιῶτες<br>
			ἔγιναν χριστιανοὶ εὐθὺς καὶ ὅλοι ἐτότες.</p>

			<p>Καὶ ἀποκεφαλίσθηκαν, βάσανα μαρτυρίου,<br>
			ἡ Ἐκκλησία τοὺς τιμᾶ εἴκοσι τέσσερες Νοεμβρίου.</p>

			<p>Ἀπελπισμένος ὁ βασιλιὰς βγάζει γιὰ τὴν Ἁγία,<br>
			νὰ ἀποκεφαλισθῇ στῆς πόλεως τὴν πλατεία.</p>

			<p>Ἐκλαίγανε οἱ χριστιανοί, τοὺς λέγει μὴν λυπᾶστε,<br>
			πηγαίνω στὸν Παράδεισο, μόν᾿ τώρα ἡσυχάστε.</p>

			<p>Καὶ πρὶν ἀποκεφαλισθῇ, κάνει τὴν προσευχή της,<br>
			ἀθέατο τὸ σῶμα της κι ἀκέραιο μαζί της.</p>

			<p>Κι ὅποιος τὴν ἐπικαλεσθῇ στὸ ψυχορράγημά του<br>
			νὰ ἔχῃ χάρι ἀπ᾿ τὸν Θεόν, νὰ ῾ναι βοήθειά του.</p>

			<p>Τριακόσια ἑπτὰ μετὰ Χριστόν, εἴκοσι πέντε Νοεμβρίου,<br>
			ἐκόπηκε ἡ ἁγία κεφαλὴ μεγάλου μαρτυρίου.</p>

			<p>Ἀντὶ γιὰ αἷμα ἔτρεξε ἀπ᾿ τὸ κεφάλι γάλα<br>
			καὶ ἄλλα ἐσυνέβησαν θαυμάσια καὶ μεγάλα.</p>

			<p>Στὴν κορυφὴ ὄρους Σινᾶ εὐθὺς τὴν ὥρα ἐκείνη,<br>
			Ἄγγελοι τὴν μετέφεραν Ἁγία Αἰκατερίνη.</p>

			<p>Βοήθησέ μας νὰ ἔχουμε τὴν χάριν σου, Ἁγία,<br>
			παρθενομάρτυς τοῦ Χριστοῦ σ᾿ ἔχει ἡ Ἐκκλησία.</p>

			</td>
		</tr>
	</table>
</div>

<hr>

</body>

</html>