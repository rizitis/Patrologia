<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγία Μεγαλομάρτυς Βαρβάρα</title>
<link rel="stylesheet" type="text/css" href="../styles.css">
</head>

<body lang="el">

<h1>Ἁγία Μεγαλομάρτυς Βαρβάρα</h1>

<p style="text-align: center">4 Δεκεμβρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td>
			<p>Διὰ μεγαλομάρτυρα Βαρβάρα τὴν ἁγία,<br>
			ποὺ Δεκεμβρίου τέσσερις τιμᾶ ἡ Ἐκκλησία,</p>

			<p>δυὸ λόγια γράφονται ἐδῶ εἰς εἰδικό της βίον,<br>
			στολίδι εἶναι, καύχημα τῶν γυναικῶν ἁγίων.</p>

			<p>Μικρὴ ἦταν ποὺ πέθανε μητέρα τῆς ἁγίας,<br>
			πατέρας της ἐπίστευε στὴν εἰδωλολατρεία.</p>

			<p>Μιὰ χριστιανὴ τῆς μίλησε γιὰ τὴν Ὀρθοδοξία,<br>
			ἀμέσως τότε στὸν Χριστὸν ἐπίστευσε ἡ ἁγία.</p>

			<p>Βαρβάρας ὁ πατέρας της θανάτωσε τὴν κόρη,<br>
			ἀπὸ κοντά του ἔφυγε, κι ἐγύριζε εἰς τὰ ὄρη.</p>

			<p>Ὁ οὐρανὸς τιμώρησε πατέρα παιδοκτόνο,<br>
			τὸν ἔκαψε ἕνας κεραυνὸς κι ἐπλήρωσε τὸ φόνο.</p>

			<p>Ὅσοι τιμοῦν τὴν μνήμη της, Βαρβάρα ὡς ἁγία,<br>
			δὲν ἔρχεται ἀσθένεια ποὺ λέγεται εὐλογία.</p>

			<p>Προσεύχου πάντοτε γιὰ ἐμᾶς ποὺ ἔχεις παρρησία,<br>
			νὰ μᾶς φυλάει ὁ Θεὸς ἀπὸ τὴν ἁμαρτία.</p>

			<p style="text-align: center">* * *</p>

			<p>Διακόσια ἐνενήντα μετὰ Χριστὸν γεννήθηκε ἡ Ἁγία<br>
			στὸ μέρος Ἡλιούπολι ὁποὺ εἶναι στὴν Συρία.</p>

			<p>Ἤτανε Αὐτοκράτορας ἐτότε εἰς τὴν Ρώμη,<br>
			ὀνόματι Μαξιμιανός, εἰδωλολάτρου γνώμη.</p>

			<p>Διόσκορο τὸν λέγανε πατέρα τῆς Ἁγίας,<br>
			ἀλλ᾿ ἦταν φανατικὸς τῆς εἰδωλολατρίας.</p>

			<p>Μοναχοκόρη ἤτανε Βαρβάρα ἡ Ἁγία,<br>
			ἀπέθανε ἡ μητέρα της σὲ νεαρὴ ἡλικία.</p>

			<p>Διόσκορος τῆς ἔκτισε βίλα πολυτελεστάτη,<br>
			νὰ ζήσῃ σὰν βασίλισσα μέσ᾿ στὸ μικρὸ παλάτι.</p>

			<p>Δέκα ἕξι ἤτανε χρονῶν κι ἐλέγαν στὸν πατέρα,<br>
			γιὰ γάμο τὴν ζητούσανε οἱ νέοι κάθε ἡμέρα.</p>

			<p>Τὸ εἶπε ὁ πατέρας της μιὰ ἡμέρα στὴν Ἁγία,<br>
			ἐκείνη τοῦ ἀρνήθηκε μὲ ἀναβολὴ καμία.</p>

			<p>Ἀπὸ τὸν πύργο ἔβλεπε Θεοῦ δημιουργία,<br>
			ἔργα Θεοῦ ἀληθινὰ ἐκοίταζε τὴν σοφία.</p>

			<p>Κρυφὰ στὸν πύργο ἤτανε μία χριστιανὴ μητέρα,<br>
			γιὰ τὸν ἀληθινὸ Θεὸ ἐδίδασκε κάθε ἡμέρα.</p>

			<p>Κι ἔτσι τὴν ἐβοήθησε τὴν νεαρὴ Βαρβάρα,<br>
			ἐπίστεψεν εἰς τὸν Χριστὸν μὲ τῆς καρδιᾶς λαχτάρα.</p>

			<p>Διέταξε ὁ πατέρας της κι ἀπὸ τὸν πύργο βγαίνει,<br>
			καὶ νὰ συναναστρέφεται, παντοῦ γιὰ νὰ πηγαίνῃ.</p>

			<p>Καὶ σὰν ἐβγῆκε ἀπ᾿ τὸ κλουβί, εἶχεν ἐλευθερία,<br>
			κρυφὰ ἄκουγε κηρύγματα, Χριστοῦ τὰ λόγια θεῖα.</p>

			<p>Εἶπε εἰς τὸν πατέρα της ἕνα λουτρὸ νὰ κάνῃ,<br>
			δίπλα ἐκεῖ στὸν πύργο της καὶ εὐθὺς ἀναλαμβάνει.</p>

			<p>Κι ἀμέσως στοὺς μηχανικοὺς ἔδωσε ὁδηγίες,<br>
			καὶ σ᾿ ἄλλην πόλι ἔφυγε, γιατ᾿ εἶχε ὑπηρεσίες.</p>

			<p>Τεχνίτες ἔκτισαν λουτρὸ μὲ παραθύρια δύο,<br>
			τοὺς εἶπε ὁ Διόσκορος πρὶν φύγῃ μὲ τὸ πλοῖο.</p>

			<p>Ἡ Βαρβάρα τοὺς παρακαλεῖ μὲ τὴν δική της γνώμη,<br>
			παράθυρο ἕνα νὰ γενῇ εἰς τὸ λουτρὸ ἀκόμη.</p>

			<p>Κι ἔγινε τὸ παράθυρο καὶ τώρα εἶχε τρία,<br>
			ἐχάραξε κι ἕνα σταυρό, γεμάτη εὐτυχία.</p>

			<p>Σὰν γύρισε ὁ Διόσκορος καὶ ἦρθε εἰς τὴν πόλι,<br>
			λουτρὸ ἐπιθεώρησε τὴν ἐργασία ὅλη.</p>

			<p>Εἶδε τρία παράθυρα καὶ μία ὀργὴ τὸν πιάνει,<br>
			εὐθὺς ὅμως ἡ κόρη του εὐθύνη ἀναλαμβάνει.</p>

			<p>Διέταξα νὰ γίνουνε τὰ παραθύρια τρία,<br>
			γιὰ νὰ μᾶς συμβολίζουνε Τριάδα τὴν Ἁγία.</p>

			<p>Μάθημα στὸν πατέρα της χριστιανικὸ τοῦ κάνει,<br>
			καὶ τὸ σημεῖον τοῦ σταυροῦ στὸ πρόσωπό της βάνει.</p>

			<p>Σὰν ἄκουσε τὰ λόγια αὐτὰ ὁ ἄπιστος πατέρας,<br>
			ἀπ᾿ τὸν θυμὸ τυφλώθηκε, ἔγινε ἄγριο τέρας.</p>

			<p>Ἐτράβηξε τὸ ξίφος του, πῆγε νὰ τὴν σκοτώσῃ,<br>
			ἐξέφυγε ὅμως γρήγορα, τὸν φόνο εἶχε γλιτώσῃ.</p>

			<p>Σ᾿ ἕνα βουνὸ ἀνέβηκε τροχάδην ἡ Ἁγία,<br>
			κι ἀπ᾿ τὸν Θεὸν ἐζήτησε τὴν θεία προστασία.</p>

			<p>Πατέρας της τὴν κυνηγᾶ νὰ σφάξῃ τὴν Ἁγία,<br>
			μὰ ἕνα θαῦμα ἔγινε μὲ τοῦ Θεοῦ ἐνεργεία.</p>

			<p>Βράχος μεγάλος σχίσθηκε καὶ εὐθὺς στὴν ἀγκαλιά του,<br>
			τὴν ἔχασε ὁ πατέρας της, δὲν ἤτανε κοντά του.</p>

			<p>Πέρασαν ἡμέρες ἀρκετὲς ποὺ ἡ Ἁγία ζοῦσε,<br>
			κι ἔτρωγε χόρτα τοῦ βουνοῦ, τὴν πείνα ἐξεχνοῦσε.</p>

			<p>Ὁ πατέρας της ἐπίμονα δύο βοσκοὺς ρωτάει,<br>
			ποῦ βρίσκεται ἡ κόρη του, τοὺς ἐξομολογάει.</p>

			<p>Ὁ ἕνας βοσκὸς τὸν κοίταζε· βλέπει μίσος, κακία.<br>
			Λέγει· δὲν ξέρω τίποτα, ποῦ βρίσκεται ἡ Ἁγία.</p>

			<p>Ὁ ἄλλος ἦταν πονηρός, ἔκανε προδοσία,<br>
			μὲ δάκτυλο τοῦ ἔδειξε ποῦ ἦταν ἡ Ἁγία.</p>

			<p>Τὸν ἐτιμώρησε ὁ Θεὸς προδότη τὸν τσοπάνη<br>
			κι εὐθὺς ὅλα τὰ πρόβατα σκαντζόχοιρους τὰ κάνει.</p>

			<p>Συνέλαβε ὁ Διόσκορος εἰς τὸ βουνὸ τὴν κόρη,<br>
			τὴν ἔδειρε κι ἀπ᾿ τὰ μαλλιά, τραβᾷ καὶ τὴν προχώρει.</p>

			<p>Ἐπῆγε την στὸ σπίτι του, σ᾿ ἕνα δωματιάκι,<br>
			καὶ τὴν ἐφύλαγαν φρουροί, μὴν φύγῃ σὰν πουλάκι.</p>

			<p>Ἔτρεξε στὸν Μαρκιανὸ Ἁγίας ὁ πατέρας,<br>
			τὴν πρόδωσε τὴν κόρη του, ἄσπλαχνος ἦταν, τέρας.</p>

			<p>Τοῦ εἶπε ὅτι πίστεψε εἰς τοῦ Χριστοῦ θρησκεία,<br>
			καὶ ὅτι τὴν ἀρνήθηκε τὴν εἰδωλολατρία.</p>

			<p>Καὶ τότε ὁ Μαρκιανὸς αὐτὸς ἀναλαβαίνει,<br>
			ἢ προσκυνᾶ τὰ εἴδωλα, ἀλλιῶς τήνε πεθαίνει.</p>

			<p>Καὶ ἡ Ἁγία τοῦ ἀπαντᾶ· Χριστοῦ μόνο θρησκεία,<br>
			αὐτὴν καὶ μόνον προσκυνᾶ κι ὄχι εἰδωλολατρία.</p>

			<p>Σὰν τ᾿ ἄκουσε ὁ Μαρκιανὸς μαρτύρια ἀρχίζει,<br>
			τὴν μαστιγώνει ἄγρια καὶ τὸ κορμί της σχίζει.</p>

			<p>Τρίχινα ροῦχα ἔτριβαν τὶς ἀνοιχτὲς πληγές της,<br>
			ἀκόμη τὴν ἐθαύμαζαν καὶ οἱ βασανιστές της.</p>

			<p>Μετ᾿ ἄγριον ξυλοδαρμὸ κλείδωσαν τὴν Ἁγία,<br>
			καὶ πάλι μέσ᾿ στὴν φυλακὴ νὰ εἶναι τιμωρία.</p>

			<p>Μεσάνυχτα στὴν φυλακὴ στὸ σκοτεινὸ κελί της,<br>
			ἐφάνη ἕνα θεῖο φῶς, εἶν᾿ ὁ Χριστὸς μαζί της.</p>

			<p>Μὴν φοβηθῇς, τῆς ἔλεγε, ἐγὼ θὰ ῾μαι κοντά σου,<br>
			καὶ θὰ σοῦ δίνω δύναμιν εἰς τὰ μαρτύριά σου.</p>

			<p>Γονατιστὴ εὐλαβικὰ κάνει τὴν προσευχή της,<br>
			καὶ ἐξαφανίστηκαν πληγὲς ἀπ᾿ ὅλο τὸ κορμί της.</p>

			<p>Μέσ᾿ στὸ κελὶ ποὺ εἴχανε κλεισμένη τὴν Ἁγία,<br>
			ἦταν καὶ ἄλλη Χριστιανὴ κι ἐκείνη τιμωρία.</p>

			<p>Τὴν λέγαν Ἰουλιανή, πῆρε ἀπόφασή της<br>
			καὶ γιὰ τὴν πίστι τοῦ Χριστοῦ νὰ δώσῃ τὴν ζωή της.</p>

			<p>Καὶ πάλι στὴν ἀνάκρισι, Μαρκιανὸς ρωτάει·<br>
			τὰ ψεύτικα τὰ εἴδωλα ἐὰν τὰ προσκυνάῃ.</p>

			<p>Πάλι τὸν ἀποστόμωσε τὸν τύραννο ἡ Ἁγία,<br>
			κι ἄρχισαν νέα βάσανα, σκληρὴ δοκιμασία.</p>

			<p>Ἐξέσχιζαν τὶς σάρκες της μὲ νύχια σιδερένια,<br>
			καὶ τὸ κεφάλι ἐχτύπαγαν μὲ τὰ σφυριὰ ἀτσαλένια.</p>

			<p>Ἔκλαιγε ἡ Ἰουλιανὴ στὸν πόνο τῆς Ἁγίας,<br>
			τὸ αἷμα ἔτρεχε ἄφθονο ἀπὸ τὰς τυραννίας.</p>

			<p>Ἐρώτησε ὁ Μαρκιανός· τὶ ἔχει κι ὅλο κλαίει;<br>
			-Εἶμαι καὶ ἐγὼ Χριστιανή, μὲ ψυχραιμία λέει.</p>

			<p>Κι ἀμέσως ἐδιάταξε κι αὐτὴν νὰ τὴν κρεμάσουν,<br>
			νὰ ξεσχισθοῦν οἱ σάρκες της, συνάμα νὰ τὶς κάψουν.</p>

			<p>Κι ἀμέσως ἡ Ἰουλιανὴ κάνει τὴν προσευχή της,<br>
			καὶ βοηθὸς νὰ ῾ν᾿ ὁ Χριστός, παντοτινὰ μαζί της.</p>

			<p>Διέταξε ὁ τύραννος καὶ κόψαν τοὺς μαστούς των,<br>
			μαζὶ τῶν δύο γυναικῶν, ν᾿ ἀλλάξουν λογισμούς των.</p>

			<p>Μὰ εἶχαν πάρει ἀπόφασι γιὰ τοῦ Χριστοῦ τὴν πίστι,<br>
			ποὺ ἐρίζωσε πολὺ βαθιά, εἰς τὰ δικὰ των στήθη.</p>

			<p>Μέσ᾿ στῆς ὀργῆς τὴν θύελλα ἡ Βαρβάρα δὲν τὰ χάνει,<br>
			ὑμνεῖ, δοξάζει τὸν Θεόν, τὴν προσευχή της κάνει.</p>

			<p>Ἐσκέφτηκεν ὁ τύραννος νὰ τὴν ἀπογυμνώσῃ,<br>
			στὴν πόλι νὰ γυρίζουνε, νὰ τὴν καταρρακώσῃ.</p>

			<p>Κάνει ἡ Ἁγία προσευχὴ καὶ γίνεται σκοτάδι,<br>
			δὲν ἔβλεπαν οἱ ἀσεβεῖς, εὑρίσκοντο στὸν Ἅδη.</p>

			<p>Τὴν εἶχε ντύσει ὁ Χριστὸς λαμπρὴ στολὴ ὡραία,<br>
			σὰν νύμφη χρυσοστόλιστη μὲ περικεφαλαία.</p>

			<p>Νικήθηκεν ὁ τύραννος, τὸ εἶχε ἀποφασίσει,<br>
			Βαρβάρα κι Ἰουλιανὴ νὰ ἀποκεφαλίσῃ.</p>

			<p>Σκληρόκαρδος πατέρας της εἰς τὰ μαρτύριά της,<br>
			σὲ ὅλα ὅσα πάθαινε, βρισκότανε μπροστά της.</p>

			<p>Κι ἐβγῆκεν ἡ ἀπόφασι γιὰ τὴν ἐκτέλεσί της,<br>
			ἐπῆρε τότε ἄδεια νὰ κόψῃ κεφαλή της.</p>

			<p>Τὴν ἅρπαξε ἀπὸ τὰ μαλλιά, ψηλὸ βουνὸ πηγαίνει,<br>
			μαζὶ κι ἡ Ἰουλιανή, θάνατο περιμένει.</p>

			<p>Καθόλου δὲν λυπήθηκαν, εἶχαν χαρὰ μεγάλη,<br>
			σὲ γάμο σὰν νὰ πήγαιναν καὶ πανηγύρι πάλι.</p>

			<p>Ἡ Ἁγία Βαρβάρα προχωρεῖ, κάνει τὴν προσευχή της,<br>
			σὲ ὅσους τὴν μνημονεύουνε, νὰ ῾χουνε τὴν εὐχή της.</p>

			<p>Ἀσθένεια κολλητικὴ ποτὲ νὰ μὴν ἀγγίξῃ,<br>
			καὶ τοῦ θανάτου ἀσθένεια τὸ σπίτι μὴν κολλήσῃ.</p>

			<p>Φωνὴ τότε ἀκούστηκε κι ἔλεγε στὴν Ἁγία,<br>
			ἡ χάρις θὰ γινότανε κατὰ παραγγελία.</p>

			<p>Ἡ Ἁγία Βαρβάρα προχωρεῖ εἰς τὸ μαρτύριό της,<br>
			μὲ ἔκπληξη τὸν πατέρα της βλέπει γιὰ δήμιό της.</p>

			<p>Τοῦ λέγει· μή, πατέρα μου, θὰ χάσῃς τὴν ψυχή σου,<br>
			ἂν τοῦ παιδιοῦ σου κεφαλὴ κόψῃς μὲ τὸ σπαθί σου.</p>

			<p>Μοβόρος ὅμως, ἄσπλαγχνος, τῆς κόβει τὸ κεφάλι,<br>
			ἤθελε νὰ τὸν συγχαροῦν οἱ εἰδωλολάτρες πάλι.</p>

			<p>Κι ἡ Μάρτυς Ἰουλιανὴ τότε ἀποκεφαλίσθη,<br>
			κι ἐπέτεξαν ἁγνὲς ψυχὲς στοῦ οὐρανῆ τὰ ὕψη.</p>

			<p>Θεὸς τιμώρησε σκληρὰ πατέρα παιδοκτόνο,<br>
			τὸν ἔκαψε ἕνας κεραυνὸς ποὺ ἔκανε τὸν φόνο.</p>

			<p>Μὲ εὐλάβεια τὰ ἔθαψαν τ᾿ ἅγια σώματά τους,<br>
			προσεύχου γιὰ τοὺς Χριστιανούς, Βαρβάρα μου Ἁγία.<br>
			Κ᾿ ἐπιδημία εὐλογιᾶς, νὰ μὴν συμβῇ καμία.</p>

			</td>
		</tr>
	</table>
</div>

<hr>

</body>

</html>
