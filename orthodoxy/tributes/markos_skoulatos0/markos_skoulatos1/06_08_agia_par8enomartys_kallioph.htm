<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγία Παρθενομάρτυς Καλλιόπη</title>
<link rel="stylesheet" type="text/css" href="../styles.css">
</head>

<body lang="el">

<h1>Ἁγία Παρθενομάρτυς Καλλιόπη</h1>

<p style="text-align: center">8 Ἰουνίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Ἔχουμε χρέος ἱερό, τοὺς Ἁγίους νὰ τιμᾶμε,<br>
			γιὰ νὰ ὑποδεχτοῦν κι ἐμᾶς, ὅταν ἐκεῖ θὰ πᾶμε.</p>

			<p>Ὑπέφερε γιὰ τὸν Χριστὸν ἡ Ἁγία Καλλιόπη,<br>
			γράφει ὁ βιογράφος της νὰ μάθουν οἱ ἀνθρῶποι.</p>

			<p>Στὴ Ρώμη ἐγεννήθηκε διακόσια καὶ τριάντα,<br>
			εἶν᾿ Αὐτροκράτωρ Δέκιος τοῦ εἶχαν ἀνδριάντα.</p>

			<p>Εἶχε πολλὰ χαρίσματα ἡ Ἁγία Καλλιόπη,<br>
			σωματικὰ καὶ ψυχικά, θαμπῶναν οἱ ἀνθρῶποι.</p>

			<p>Θέλησαν νὰ τὴν πανδρευτοῦν μὰ τοὺς περιφρονοῦσε,<br>
			ἤθελε νύμφη νὰ ῾ν᾿ Χριστοῦ, αὐτὸ ἐπιθυμοῦσε.</p>

			<p>Παντοτινὰ μὲ τὸν Χριστὸν προτίμησε νὰ μένῃ, <br>
			στὴν ἀειπαρθενία της νὰ ῾ν᾿ εὐχαριστημένη.</p>

			<p>Ζοῦσε ζωὴ ἀγγελική, νηστεῖες κι ἀγρυπνίες,<br>
			μὲ προσευχὴ εἰς τὸν Χριστόν, καὶ ἀγαθοεργίες.</p>

			<p>Ὁ Δέκιος ὅμως ἄρχισε τὴν ἐποχὴ ἐκείνη<br>
			κι ἄγριον ἔβαλε διωγμὸν εἰς τὴν χριστιανοσύνη.</p>

			<p>Εἰδωλολάτρες ἤτανε ἐτότε οἱ ἀνθρῶποι, <br>
			καὶ εἰς τὸν αὐτοκράτορα πρόδωσαν τὴν Καλλιόπη.</p>

			<p>Θαμβώθηκεν ὁ Δέκιος σὰν βρέθηκε μπροστά της, <br>
			ποὺ τὶς ἐχάρισε ὁ Θεὸς ἀμφότερη ὀμορφιά της.</p>

			<p>Ἄρχισε μὲ ὑπόσχεση δῶρα καὶ κολακεία, <br>
			νὰ προσκυνᾷ στὰ εἴδωλα, εἶπε εἰς τὴν Ἁγία.</p>

			<p>Τῆς εἶπε νὰ τὸν παντρευτῇ, ἀρχόντισσα νὰ γίνῃ,<br>
			νὰ τῆς ἀλλάξῃ τὸ μυαλὸ ἀπ᾿ τὴν χριστιανοσύνη.</p>

			<p>Ἔμεινε τότε σταθερὴ εἰς τὴν ἀπόφασί της,<br>
			καὶ ἔδειξε εἰς τὸν Χριστὸν τὴν ἀφοσίωσί της.</p>

			<p>Ἐμένα, λέγει, τύραννε, ὅ,τι κι ἂν μοῦ προσφέρῃς,<br>
			δὲν τὸν ἀρνοῦμαι τὸν Χριστόν, δὲν θὰ τὰ καταφέρῃς.</p>

			<p>Ὁμολογῶ, εἶμαι Χριστιανή, βάλ᾿ το καλὰ στὸ νοῦ σου,<br>
			φοβέρες δὲν θὰ φοβηθῶ, οὔτε βασανισμούς σου.</p>

			<p>Ὁ Δέκιος ἀπελπίστηκε, δὲν ξέρει τὶ νὰ κάνῃ,<br>
			κι ἄρχισε ἄγρια βάσανα στὸ σῶμα της νὰ βάνῃ.</p>

			<p>Οἱ δήμιοι ξυλοδαρμὸ δίνουνε στὸ κορμί της,<br>
			μὰ ἐκείνη πέτρα ἀλύγιστη, κάνει τὴν προσευχή της.</p>

			<p>Διὰ νὰ παίρνῃ δύναμη ἀπ᾿ τὸν Χριστὸν καὶ μόνο,<br>
			ἐκεῖνος τὸν ἐγλύκαινε τὸν ἰδικόν της πόνο.</p>

			<p>Φρικτὰ βασανιστήρια συνέχισαν ἀκόμα,<br>
			μὲ τὰ μαχαίρια ἔκοβαν τὸ τρυφερό της σῶμα.</p>

			<p>Καὶ τοὺς μαστούς της ἔκοψαν κοντὰ εἰς τὴν καρδιά της·<br>
			ἦταν οἱ πόνοι πιὸ δριμεῖς, πονοῦν τὰ σωθικά της.</p>

			<p>Μὲ ὅλα αὐτὰ τὰ βάσανα, ὅπου φρικτὰ πονοῦσε,<br>
			ἀπ᾿ τὸν Νύμφιο τὸν Χριστὸν βοήθεια ζητοῦσε.</p>

			<p>Παρουσιάσθη ἄγγελος ἀμέσως ἐν τῷ ἅμα,<br>
			τῆς γιάτρεψε ὅλες τὶς πληγὲς καὶ ἔγινε τὸ θαῦμα.</p>

			<p>Τὰ πλήθη ὅταν εἴδανε τὸ θαῦμα στὴν Ἁγία,<br>
			πιστεύσανε εἰς τὸν Χριστὸν καὶ στὴν Ὀρθοδοξία.</p>

			<p>Ὁ πωρωμένος τύραννος δὲν πίστεψε καθόλου,<br>
			γιατὶ εἴχενε ἐγωισμό, ποὺ εἶναι τοῦ διαβόλου.</p>

			<p>Χειρότερα μαρτύρια ὁ δήμιος διατάζει,<br>
			σὲ κεραμίδια κοφτερὰ τ᾿ ἁγνό της σῶμα βάζει.</p>

			<p>Μὲς στοὺς φρικτούς τοὺς πόνους της, Χριστὸν ὁμολογοῦσε,<br>
			ἔλεγε, εἶμαι Χριστιανή, καὶ τὸν εὐχαριστοῦσε.</p>

			<p>Οἱ δήμιοι συνέχιζαν αὐτὴ τὴν κακουργία,<br>
			καὶ στὶς πληγὲς μὲ τὴν φωτιὰ ἔκαιγαν τὴν Ἁγία.</p>

			<p>Ποιὸς μπορεῖ νὰ φανταστῇ μέσ᾿ στὸν φρικτὸ αὐτὸ πόνο<br>
			Γιὰ τὴν ἀγάπη τοῦ Χριστοῦ ὑπέφερε καὶ μόνο</p>

			<p>Καθόλου δὲν ἐβόγγηξε ἕσφιγγε τὴν καρδιά της<br>
			Καὶ προσευχόταν στὸν Χριστὸν νὰ ῾ναι βοήθειά της</p>

			<p>Ἀκόμα ἐπάνω της πληγὲς τῆς ἔριχναν ἁλάτι<br>
			Τρίχινα ροῦχα ἔτριβαν στὸ σῶμα καὶ στὴν πλάτη</p>

			<p>Ἀπ᾿ τὰ φρικτὰ τὰ βάσανα κι ἀπὸ τὴν τυραννία,<br>
			διὰ ἀποκεφαλισμὸν ἐδίκασαν κατόπιν τὴν Ἁγία.</p>

			<p>Ἄκουσε τὴν ἀπόφαση ἡ Ἁγία Καλλιόπη,<br>
			ἐπρότεινε τὸ κεφάλι της νὰ κόψουν οἱ ἀνθρῶποι.</p>

			<p>Καὶ μὲ ὁρμὴ ὁ δήμιος, μὲ ἄγριον τὸ ὕφος,<br>
			κόβει Ἁγίας κεφαλὴ μὲ φονικὸ τὸ ξίφος.</p>

			<p>Καὶ ἡ Ἁγία κεφαλὴ ἔπεσε μέσ᾿ στὸ χῶμα,<br>
			κι ἀνέβηκε λευκὴ ψυχὴ στοῦ οὐρανοῦ τὸ στρῶμα.</p>

			<p>Ὁ σατανᾶς νικήθηκε, ἐθρήνησε τὴν ἥττα,<br>
			Ἄγγελοι πανηγύρισαν καὶ νικηφόροι βγῆκαν.</p>

			<p>Διακόσια σαράντα ἐννιὰ μαρτύρησε ἡ Ἁγία<br>
			Καὶ Ἰουνίου εἶν᾿ ὀκτὼ ἡ ἡμερομηνία.</p>

			<p>Παρθενομάρτυς τοῦ Χριστοῦ ἡ Ἁγία Καλλιόπη·<br>
			προσεύχου πάντα στὸν Χριστὸν γιὰ ὅλη τὴν ἀνθρωπότη.</p>

			<p>Νὰ βροῦμε ἔλεος καὶ ἐμεῖς ἀπὸ τὶς προσευχές σου,<br>
			νὰ παίρνουμε παράδειγμα ἀπὸ τὶς ἀρετές σου.</p>

			</td>
		</tr>
	</table>
</div>

<hr>

</body>

</html>