<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγία Μεγαλομάρτυς Κυριακή</title>
<link rel="stylesheet" type="text/css" href="../styles.css">
</head>

<body lang="el">

<h1>Ἁγία Μεγαλομάρτυς Κυριακή</h1>

<p style="text-align: center">7 Ἰουλίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Ἁγία Κυριακὴ γεννήθηκε θείᾳ ἐπαγγελίᾳ,<br>
			γιατὶ οἱ γονεῖς βρισκότανε τότε σὲ ἀτεκνία.</p>

			<p>Δωρόθεος ὁ πατέρας της, Εὐσέβεια ἡ μητέρα,<br>
			ζοῦσαν χριστιανικὴ ζωὴ τὴ νύχτα καὶ τὴ μέρα.</p>

			<p>Μιὰ στεναχώρια εἴχανε, δὲν ἔκαναν παιδία,<br>
			εἶχαν ἐλπίδα στὸ Θεὸ γιὰ τὴν δοκιμασία.</p>

			<p>Προσεύχονταν νυχθημερὸν στὴ λύπη τους τὴν τόση,<br>
			στὸν Παντοδύναμο Θεὸ παιδὶ γιὰ νὰ τοὺς δώσῃ.</p>

			<p>Ὁ πολυεύσπλαχνος Θεὸς ἀκούει προσευχή τους,<br>
			τοὺς ἔστειλε ἕνα παιδὶ κατὰ τὴν αἴτησή τους.</p>

			<p>Εὐσέβεια μένει ἔγκυος, ἐγέννησε μία κόρη,<br>
			τὸ κοριτσάκι ἥσυχο, δὲν τοὺς ἐστενοχώρει.</p>

			<p>Γεννήθηκε Κυριακὴ καὶ εἰς τὴ βάπτισίν του,<br>
			ἔτσι τὸ ὀνομάσανε, συμφώνησαν γονεῖς του.</p>

			<p>Εὐχαριστοῦσαν τὸν Θεὸν διὰ τὴν εὐτυχία,<br>
			ποὺ εἶχαν ἐλευθερωθῇ ἀπὸ τὴν ἀτεκνία.</p>

			<p>Τὸ ἀνδρόγυνο ἦταν πλούσιο, ἔκαναν καλὴ χρήση,<br>
			ξένους, γυμνοὺς καὶ ἄσιτους εἶχαν φιλοξενήσει.</p>

			<p>Μεγάλωνε ἡ Κυριακὴ μὲ τῶν γονιῶν φροντίδα<br>
			καὶ ὁδηγοῦσαν τὸ παιδὶ μὲ τοῦ Θεοῦ ἐλπίδα.</p>

			<p>Καὶ τὸ παιδὶ μεγάλωνε μὲ θεία νουθεσία,<br>
			βοηθοῦσε τὴν μητέρα της μέσα στὴν κατοικία.</p>

			<p>Δὲν ἔκανε κουτσομπολιό, ὅπως οἱ νέες τώρα,<br>
			οὔτε ἔλεγε λόγους ἀργούς, θέματα ψυχοφθόρα.</p>

			<p>Ἐνήστευε καὶ ἐδίωχνε τὴν πονηρή της σκέψη,<br>
			ποὺ ἤθελε ὁ σατανᾶς νὰ τὴν ἐδιαστρέψῃ.</p>

			<p>Ἡ σωφροσύνη ἔλαμπε πάντα στὸ πρόσωπό της,<br>
			ἁγνότης καὶ ἄλλες ἀρετές, ἦταν ὁ στολισμὸς της.</p>

			<p>Ἐπίσημοι τὴν ζήλευαν γιὰ τὰ χαρίσματά της<br>
			καὶ νύφη τὴν ἐζήτησαν νὰ βρίσκονται κοντά της.</p>

			<p>Ἐκείνη ὅμως ἀρνήθηκε, τοὺς ἔκανε ὅλους πέρα,<br>
			ποὺ προξενιὰ εἰς τοὺς γονεῖς ἔστελναν κάθε ἡμέρα.</p>

			<p>Σκεπτότανε τὸν διωγμό, ποὺ εἶχε ἡ χριστιανοσύνη,<br>
			ποθοῦσε μάρτυρες Χριστοῦ, ἔτσι ἤθελε νὰ γίνῃ.</p>

			<p>Ἐπῆρε τὸ παράδειγμα ἀπὸ τὴν Παναγία,<br>
			ποὺ ῾ναι παρθενομήτορα, σὲ ὅλα μακαρία.</p>

			<p>Εἰδωλολάτρης ἄρχοντας τὴν ἐποχὴ ἐκείνη<br>
			ἤθελε ἡ Κυριακὴ γυναῖκα του νὰ γίνῃ.</p>

			<p>Ἡ Κυριακὴ ἀρνήθηκε εὐθὺς τὴν πρότασίν του,<br>
			καὶ εἰς τὸν αὐτοκράτορα βγάζει ἀπόφασίν του.</p>

			<p>Εἰς τὸν Διοκλητιανὸ ὁ νεαρὸς πηγαίνει,<br>
			καὶ τοὺς γονεῖς καὶ Κυριακὴ σ᾿ αὐτὸν τοὺς καταγγέλλει.</p>

			<p>Τοῦ λέγει· εἶναι χριστιανοὶ στὴ νέα αὐτὴ θρησκεία,<br>
			καὶ ὅτι δὲν πιστεύουνε στὴν εἰδωλολατρία.</p>

			<p>Καλεῖ ἐτότε ὁ ἔπαρχος πατέρα καὶ μητέρα<br>
			καὶ τὴν ἁγία νὰ κριθοῦν ὅλοι τὴν ἴδια ἡμέρα.</p>

			<p>Ὁμολογοῦν τὴν πίστι τους, δίχως νὰ φοβηθοῦνε,<br>
			καὶ βάσανα τὰ μέλλοντα αὐτοὶ νὰ ὑποστοῦνε.</p>

			<p>Ἐφοβερίζαν τοὺς γονεῖς ποὺ εἴδωλα δὲν τιμοῦνε,<br>
			τὴν κόρη τοὺς τὴν Κυριακὴ νεκρὴ θὰ τὴν ἰδοῦνε.</p>

			<p>Τοῦ ἀπαντοῦνε οἱ γονεῖς πὼς στὸ Χριστὸ ἀνήκει,<br>
			τοῦ τὴν προσφέρουν μὲ χαρά, εἶναι δική του νύμφη.</p>

			<p>Ἔξαλλος γίνεται ὁ ἔπαρχος, δὲν ξέρει τὶ νὰ πράξῃ,<br>
			καὶ στὴν ἀντίδραση γονιῶν τὸ πῶς νὰ ἀντιδράσῃ.</p>

			<p>Εἰς τὸν Διοκλητιανὸ διατάζει τὴν ἁγία<br>
			σ᾿ αὐτὸν νὰ παρουσιασθῇ, νὰ δώσῃ παρρησία.</p>

			<p>Παρουσιάστηκε σεμνὴ ἐμπρὸς στὸ βασιλέα,<br>
			νὰ τὴν πλανέψῃ θέλησε, τῆς μίλησε ὡραία.</p>

			<p>Μὲ πίστι, ἀγάπη στὸ Χριστό, ἀρχίζει ὁμιλία,<br>
			καὶ ὅτι δὲν θὰ σεβαστῇ ποτὲ τὴν εἰδωλολατρία.</p>

			<p>Στὸν Κύριο Ἰησοῦ Χριστὸ ἐκεῖ εἶναι ἡ εὐτυχία,<br>
			δὲν τὸν ἀρνοῦμαι ἐγὼ ποτέ, τοῦ λέγει ἡ ἁγία.</p>

			<p>Ἐνίκησε τὸν βασιλιὰ μὲ τὴν ἀπόφασί της,<br>
			καὶ ἔκαναν μαρτύρια ἐτότε στοὺς γονεῖς της.</p>

			<p>Τοὺς ἐβασάνισαν σκληρὰ γιὰ τοῦ Χριστοῦ θρησκεία,<br>
			γιατὶ δὲν προσκυνούσανε τὴν εἰδωλολατρία.</p>

			<p>Σὰν πέθαναν, διέταξαν νὰ τοὺς ἰδῇ ἡ ἁγία,<br>
			λυπήθηκε μὰ χάρηκε γιὰ τοῦ Χριστοῦ θρησκεία.</p>

			<p>Βλέπει ὁ Μαξιμιανὸς Ἁγίας ἄρνησίν της,<br>
			γίνεται θεριὸ ἀνήμερο, τὰ ἔβαλε μαζί της.</p>

			<p>Σκληρὰ ἀρχίζουν βάσανα, ξαπλώνουν τὴν Ἁγία,<br>
			χέρια καὶ πόδια δώσανε, ἀρχίζει ἡ τιμωρία.</p>

			<p>Μὲ βούνευρα τὴν ἐκτυποῦν στὴ γῆ ἐξαπλωμένη,<br>
			σὰν τὰ θεριὰ ἀνήμερα, σὰν σκύλοι λυσσασμένοι.</p>

			<p>Αὐλάκωσαν μὲ τὶς πληγὲς νεανικό της σῶμα<br>
			γιὰ ν᾿ ἀρνηθῇ τὴν πίστι της, τὴν ἔδερναν ἀκόμα.</p>

			<p>Ἔμεινε ὅμως ἄκαμπτη εἰς τοῦ Χριστοῦ τὴν πίστι,<br>
			προσεύχεται εἰς τὸ Χριστόν, μόνη μὴν τὴν ἀφήσῃ.</p>

			<p>Μετὰ ἀπ᾿ τὸ μαστίγωμα δὲν ξέρουν τὶ νὰ κάνουν<br>
			καὶ τὴν Ἁγία Κυριακὴ στὴν φυλακὴ τὴν βάνουν.</p>

			<p>Περίμενε ὁ βασιλιὰς πὼς θὰ μετανοήσῃ,<br>
			ἔβλεπε σταθερότητα· τὸν εἶχε ἐνικήσει.</p>

			<p>Τὴν στέλνει εἰς τὸν ἔπαρχον, στ᾿ ὄνομα Ἱλαρίων,<br>
			ἀπόφασή της ἄκουσε καὶ ἔγινε θηρίον.</p>

			<p>-Δὲν πρόκειται νὰ ἀρνηθῶ ποτὲ τὸν Κύριό μου,<br>
			θὰ ἀποθάνω χριστιανή, αὐτὸ ἔχω γιὰ σκοπό μου.</p>

			<p>Ὁ ἔπαρχος σὰν ἄκουσε αὐτὴν ὁμολογία,<br>
			ἄναψε ἀπὸ ἐγωισμό, θυμὸ καὶ μὲ κακία.</p>

			<p>-Νὰ κρεμασθῇ ἀπ᾿ τὰ μαλλιά, ἀμέσως διατάζει.<br>
			Δὲν τὴν λυπᾶται ὁ τύραννος· στὸν πόνο της σφαδάζει.</p>

			<p>Γιὰ τὸ ὄνομα Ἰησοῦ Χριστοῦ πονοῦσε ἡ ἁγία,<br>
			δὲν τὴν κυρίεψε ποτὲ πόνος καὶ ἀπελπισία.</p>

			<p>Ξέρει μετὰ τὸ θάνατο, τὸ στέφανο θὰ πάρῃ,<br>
			δίκαιος εἶναι ὁ Χριστὸς καὶ θὰ τῆς κάνει χάρι.</p>

			<p>Τὴν ἐπαινοῦσε ὁ ἔπαρχος πάλι μὲ κολακεῖες,<br>
			μὰ σ᾿ ὅλες τὶς προσπάθειες εἶχε ἀποτυχίες.</p>

			<p>Ἔκανε ἕνα μάθημα στὸν ἔπαρχο ἡ Ἁγία,<br>
			τοῦ ἔλεγε γιὰ τὸ Χριστὸ καὶ τὴν ὀρθοδοξία.</p>

			<p>Ράκος, βουβὸς καὶ ἀμίλητος καὶ πάλι διατάζει<br>
			καὶ τὴν Ἁγία Κυριακὴ στὴ φυλακὴ τὴ βάζει.</p>

			<p>Ἄγγελος ἀπ᾿ τὸν οὐρανὸ στὴ φυλακὴ κατέβη<br>
			καὶ τῆς Ἁγίας τὶς πληγὲς ὅλες τὶς ἰατρεύει.</p>

			<p>Ὁ ἔπαρχος τὰ ἔχασε· τὴν ἔφεραν κοντά του<br>
			ποὺ εἶδε κλεισμένες τὶς πληγές, δὲν πίστευε μπροστά του.</p>

			<p>-Πὼς οἱ θεοὶ στὰ εἴδωλα, ἔλεγε στὴν Ἁγία,<br>
			αὐτοὶ γιατρέψαν τὶς πληγὲς καὶ βρῆκε θεραπεία.</p>

			<p>-Ἄγγελος ἀπ᾿ τὸν οὐρανὸ μοῦ γιάτρεψε τὸ σῶμα,<br>
			ἦταν γεμάτο αἵματα καὶ ἀπὸ πληγὲς ἀκόμα.</p>

			<p>Καὶ ἂν θὲς νὰ δοκιμάσουμε δύναμη σήμερα τῶν θεῶν σου,<br>
			προχώρει πρῶτος στὸ ναὸ καὶ ἔρχομαι στὸ πλευρό σου.</p>

			<p>Ὁ Ἱλαρίων νόμισε ἡ Ἁγία πὼς θὰ πιστεύσῃ<br>
			καὶ προχωράει εἰς τὸ ναὸν εἰδώλων πρώτη θέση.</p>

			<p>Μία στεναχώρια ἔνιωσε ἐτότε ἡ ἁγία,<br>
			ὁ κόσμος πῶς πλανήθηκε στὴν εἰδωλολατρία.</p>

			<p>Τότε ἡ Ἁγία Κυριακὴ κάνει τὴν προσευχή της<br>
			καὶ τὸν Χριστὸ παρακαλεῖ ποὺ ἤτανε μαζί της.</p>

			<p>Καὶ ὅταν ἐπροσευχήθηκε μὲ βουρκωμένα μάτια,<br>
			γινήκανε ἀπὸ σεισμὸ τὰ εἴδωλα κομμάτια.</p>

			<p>Ἐτρόμαξαν οἱ ἄνθρωποι, ἔφυγαν νὰ σωθοῦνε,<br>
			καὶ τὸν ἀληθινὸ Θεὸ ὅλοι ὁμολογοῦνε.</p>

			<p>Ὁ ἀσεβὴς ὁ ἔπαρχος ὅμως ἐξακολουθοῦσε<br>
			τ᾿ ἅγιον ὄνομα Χριστοῦ αὐτὸς τὸ βλαστημοῦσε.</p>

			<p>Προσπάθησε ἀπ᾿ τὸ ναὸ αὐτὸς νὰ προχωρήσῃ,<br>
			τὸν τσάκισε ἕνα ἄγαλμα, νεκρὸ τὸν εἶχε ἀφήσει.</p>

			<p>Ἔπαρχος Ἀπολλώνιος τὴν ρίχνει σὲ καμίνι,<br>
			ὅμως ὁ Ἅγιος Θεὸς ἀπείραχτη ἀφήνει.</p>

			<p>Τὴν ἔριξαν σὲ ἕνα κλουβὶ ποὺ ἦταν ἕνα λιοντάρι,<br>
			ὅμως δὲν τὴν ἐπείραξε, Θεοῦ ἦταν ἡ χάρι.</p>

			<p>Διέταξε ὁ ἔπαρχος ἀποκεφάλισίν της<br>
			δημίους παρακάλεσε κάνει τὴν προσευχήν της.</p>

			<p>Ὀλόθερμα προσεύχεται εἰς τὸν Χριστὸ Νυμφίο<br>
			ποὺ τὴν ἐφύλαξε ἁγνὴ σὲ ὅλο της τὸ βίο.</p>

			<p>Ἀκόμα τὸν παρακαλεῖ νὰ πάρῃ τὴν ψυχή της,<br>
			μὴν ἔχουνε ἁμάρτημα τότε οἱ δήμιοί της.</p>

			<p>Καὶ ὁ Χριστὸς ποὺ ἄκουσε, τῆς ἔκανε τὴ χάρι,<br>
			Ἄγγελοι ἀπ᾿ τὸν οὐρανὸ ψυχή της εἶχαν πάρει.</p>

			<p>Οἱ στρατιῶτες τρόμαξαν, ἔφυγαν φοβισμένοι,<br>
			εἶδαν τὸ σῶμα της νεκρὸ ταφὴ νὰ περιμένῃ.</p>

			<p>Μὲ ὕμνους καὶ μὲ προσευχὲς ἐκεῖ ἐνταφιάσαν,<br>
			παρθενομάρτυς Κυριακὴ καὶ τὸν Θεὸν δοξάσαν.</p>

			<p>Μνήμη Ἁγίας Κυριακῆς ἑβδόμη Ἰουλίου<br>
			Τιμᾷ ἡ ἐκκλησία μας πρὸς δόξαν τοῦ Κυρίου.</p>

			</td>
		</tr>
	</table>
</div>

<hr>

</body>

</html>