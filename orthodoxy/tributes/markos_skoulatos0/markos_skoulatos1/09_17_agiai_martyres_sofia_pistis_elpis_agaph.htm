<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγίαι Μάρτυρες Σοφία, Πίστις, Ελπίς, Αγάπη</title>
<link rel="stylesheet" type="text/css" href="../styles.css">
</head>

<body lang="el">

<h1>Ἁγίαι Μάρτυρες Σοφία καὶ Πίστις, Ἐλπίς, Ἀγάπη</h1>

<p style="text-align: center">17 Σεπτεμβρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Μία γυναῖκα χριστιανὴ τὴν ἔλεγαν Σοφία,<br>
			τρεῖς κόρες εἶχε ὄμορφες, μικρὲς στὴν ἡλικία.</p>

			<p>Ὀνόματά τους ἤτανε Πίστις, Ἐλπίς, Ἀγάπη,<br>
			γιὰ τὴν ἀγάπη τοῦ Χριστοῦ, φρόντιζε νὰ τὰ μάθῃ.</p>

			<p>Χήρεψε, καὶ μὲ τὰ ὀρφανὰ ἐπῆγε εἰς τὴν Ῥώμη,<br>
			Ἀδριανὸς ὁ τύραννος ἦταν ἐκεῖ ἀκόμη.</p>

			<p>Κολάκευε τοὺς χριστιανοὺς μὲ κάθε μαεστρία,<br>
			νὰ προσκυνοῦν ψευδεῖς θεούς, τὴν εἰδωλολατρία.</p>

			<p>Δούλευε πολὺ σκληρὰ ἡ χήρα ἡ Σοφία,<br>
			τροφὴ γιὰ τὰ κορίτσια της νἄχῃ ἡμερησία.</p>

			<p>Ἔτρεφε μαζὶ τὸ σῶμα τους κι ἀθάνατη ψυχή τους,<br>
			μὲ τοῦ Χριστοῦ τὸ κήρυγμα, Θεοῦ καὶ λυτρωτῆ τους.</p>

			<p>Ζοῦσαν μὲ ἁγιότητα καὶ ταπεινοφροσύνη,<br>
			ὅμως ὁ διάβολος ἐχθρὸς φθονεῖ ζωὴ ἐκείνη.</p>

			<p>Ὑποκινεῖ ὁ μιαρὸς Ἀντίοχο ἐπιστάτη,<br>
			τὄειπε στὸν αὐτοκράτορα ποὺ ἦταν στὸ παλάτι.</p>

			<p>Ὅτι εἶναι μία χριστιανὴ ποὺ λέγεται Σοφία,<br>
			πιστεύει μὲ τὶς κόρες της εἰς τοῦ Χριστοῦ θρησκεία.</p>

			<p>Τ᾿ ἄκουσε ὁ Ἀνδριανός, ἀμέσως διατάζει,<br>
			στὸ δικαστήριο νὰ ῾ρθοῦν διὰ νὰ ἐξετάζῃ.</p>

			<p>Μὲ εὐλάβεια κάνει σταυρὸ ἡ χήρα ἡ Σοφία,<br>
			κατήχησε τὶς κόρες της Χριστοῦ ὁμολογία.</p>

			<p>Πᾶνε στὸ δικαστήριο, ὅλες χειροδεμένες,<br>
			σὰν μὰ ἦσαν διαμάντια τοῦ Χριστοῦ σὰν νύμφες στολισμένες .</p>

			<p>Θαύμασε ὁ δικαστὴς γιὰ τὴν εὐγένειά τους,<br>
			καὶ στὴ μητέρα μίλησε, πῆγε παράμερά τους.</p>

			<p>Τοῦ εἶπε πὼς καταφρονεῖ τὴν εἰδωλολατρία,<br>
			πίστι κηρύττει στὸν Χριστόν· ξένη γι᾿ αὐτὸν θρησκεία.</p>

			<p>Τὴν ρώτησε πατρίδα τως ποιὰν ἔχει ἡ Σοφία,<br>
			κι ἐκείνη τοῦ ἀπάντησε, εἶναι ἡ Ἰταλία.</p>

			<p>Τοῦ λέγει· εἶμαι χριστιανή, ἔχω χαρὰ μεγάλη,<br>
			δὲν μὲ φοβίζει θάνατος, ἢ τιμωρία ἄλλη.</p>

			<p>Ξερὸς ἔμεινε ὁ ἄρχοντας καὶ ἀποσβολωμένος,<br>
			ἐσκέφτηκε τὶς κόρες της, ποὺ ἦταν νικημένος.</p>

			<p>Τὶς ἔστειλε γιὰ κατήχηση, σὲ κἄποια Παλλαδία,<br>
			κι αὐτὴ τὰ ἐσυμβούλευε στὴν εἰδωλολατρία.</p>

			<p>Ὁ βασιλιὰς τὶς κάλεσε γιὰ νὰ τὶς ἀνακρίνῃ,<br>
			κι οἱ τρεῖς κοπέλες εἴπανε γιὰ τὴν χριστιανοσύνη.</p>

			<p>Ἡ Πίστις δώδεκα χρονῶν, κι ἡ Ἐλπίδα δέκα,<br>
			ἡ Ἀγάπη ἦταν ἐννιά, ἡ πιὸ μικρὴ γυναῖκα.</p>

			<p>Τὴν Πίστι στὸ μαρτύριο, πρώτη τὴν ὁδηγοῦνε,<br>
			κι ἄρχισαν τὰ μαρτύρια, δίχως νὰ λυπηθοῦνε.</p>

			<p>Πρῶτα της κόβουν τοὺς μαστοὺς καὶ γίνεται ἕνα θαῦμα,<br>
			ἀντὶ γιὰ αἷμα ἔτρεχε τὸ γάλα ἐν τῷ ἅμα.</p>

			<p>Ζητάει ὁ δαιμονόψυχος, εἶχε τὴ λαχτάρα,<br>
			νὰ ψήσουν τὸ σῶμα της στὴν πυρωμένη σχάρα.</p>

			<p>Τότε ἡ μάρτυς τοῦ Χριστοῦ τὴν προσευχή της κάνει,<br>
			κι νόμιζε πὼς βρίσκεται σὲ δροσερὸ λιμάνι.</p>

			<p>Διέταξε ὁ δικαστής, ἀποκεφάλισί της,<br>
			ἡ μάρτυς ἐπλημμύρισε ἀπὸ εὐχαρίστησί της.</p>

			<p>Εἶπε εἰς τὴν μητέρα της, κι Ἐλπίδα καὶ Ἀγάπη,<br>
			νὰ μὴν λιγοψυχήσουνε γιὰ τὰ δικά της πάθη.</p>

			<p>Πῆγαν καὶ τὴν χαιρέτησαν κι οἱ τρεῖς μὲ ἠρεμία,<br>
			γι᾿ αὐτὲς τῆς εἶπαν στὸν Χριστὸ νὰ κάνῃ ἱκεσία.</p>

			<p>Νὰ ἀντέξουνε τὰ βάσανα καὶ κάθε τιμωρία,<br>
			νὰ ἀξιωθοῦνε ὅλες μαζὶ Χριστοῦ τὴ βασιλεία.</p>

			<p>Τῆς εἶπε ἡ μητέρα της, εὐχαριστῶ παιδί μου,<br>
			ποὺ γιὰ Δεσπότη μᾶς Χριστὸ ἄκουσες συμβουλή μου.</p>

			<p>Πήγαινε τώρα στὸ Χριστό, εὐωδιασμένο κρίνον,<br>
			μὲ τὸ ἁγνὸ τὸ αἷμα του ποὺ θὰ χυθῇ γιὰ Κεῖνον.</p>

			<p>Καὶ βλέποντας τὸν οὐρανό, τῆς κόβουν τὸ κεφάλι,<br>
			καὶ ἡ ψυχή της πέταξε στοῦ οὐρανοῦ τὰ κάλλη.</p>

			<p>Ὁ ἀσεβὴς ὁ δικαστὴς εἶχεν ἀποφασίσει<br>
			τὶς ἄλλες δύο ἀδελφὲς στὰ εἴδωλα νὰ γυρίσῃ.</p>

			<p>Διέταξε καὶ ἔφεραν δεκάχρονη Ἐλπίδα,<br>
			τῆς εἶπε νὰ τιμήσῃ αὐτὴ θεὰ τὴν Ἀρτεμίδα.</p>

			<p>Τοῦ λέγει· σὺ ἐφόνευσες Πίστι τὴν ἀδελφή μου,<br>
			ὅτι σου εἶπε, εἶναι, καὶ μένα ἡ γνώμη ἡ δική μου.</p>

			<p>Τὴν ἄκουσε ὁ δικαστὴς καὶ ἄρχισε νὰ τρέμει,<br>
			ἡ Ἐλπίδα τὸν ἐνίκησε καὶ τὸ καταλαβαίνει.</p>

			<p>Γύμνωσαν τὴν μάρτυρα, μαστίγωμα, καμίνι,<br>
			ὅμως ἡ χάρις τοῦ Θεοῦ ἀπείραχτη ἀφήνει.</p>

			<p>Τὴν κρέμασαν, τὴν ἔγδερναν μὲ σιδερένια νύχια,<br>
			μὰ εὐωδία ἔβγαζε στὶς πλάτες καὶ στὰ στήθια.</p>

			<p>Καὶ ἔλεγε στὸ δικαστή· ποτὲ δὲν θὰ λυγίσῃ,<br>
			δύναμη παίρνει ἀπ᾿ τὸν Χριστὸ καὶ δὲν θὰ τὴν νικήσῃ.</p>

			<p>Τὴν ἔριξαν μεσ᾿ τὴν φωτιά, σὲ φλογερὸ καμίνι,<br>
			ὅπως τρεῖς παῖδας ὁ Θεὸς τὴν φύλαξε κι ἐκείνη.</p>

			<p>Τῆς ἔξυναν τὶς σάρκες της, μὰ καὶ τὸ πρόσωπό της<br>
			ἀλλὰ μία λάμψη θεϊκὴ φαινότανε ἐμπρὸς της.</p>

			<p>Νέο πάλι μαρτύριο ἀμέσως διατάζει,<br>
			ρητίνη, πίσσα καὶ φωτιὰ εἰς τὸ καζάνι βράζει.</p>

			<p>Κόχλαζε, ὑπερβολικὴ εἶχε θερμοκρασία<br>
			στὸ χάλκωμα ἐκεῖνο ἔριξαν τὴν ἁγία.</p>

			<p>Μὰ τὸ καζάνι ἔλειωσε, χύθηκε στὶς στράτες,<br>
			καὶ ἐπιστεύσανε πολλοὶ ποὺ ἦταν εἰδωλολάτρες.</p>

			<p>Ἐλπίδα μένει ἀβλαβὴς σὰν ἔγινε τὸ θαῦμα<br>
			δὲν πίστευε ὁ δικαστὴς νὰ γίνῃ τέτοιο πρᾶγμα.</p>

			<p>Ἔχασε πιὰ τὸ θάρρος του, ἔχει ἀποφασίσει<br>
			γιὰ τὴν Ἐλπίδα τὴ μικρὴ νὰ ἀποκεφαλίσῃ.</p>

			<p>Στὸν τόπο τῆς ἐκτέλεσης λείψανο ἀδελφῆς της<br>
			τὸ ἀγκάλιασε, τὸ φίλησε καὶ ἔχαιρε μαζί της.</p>

			<p>Ἐπίστευε ἀκράδαντα ὅταν τὴ χαιρετοῦσε<br>
			σὲ ἄρρητη οὐρανοῦ χαρὰ σὲ λίγο συναντοῦσε.</p>

			<p>Τὸ φονικὸ τὸ ὄργανο τῆς κόβει τὸ κεφάλι,<br>
			καὶ μένουνε δυὸ λείψανα στὸ ἴδιο μέρος πάλι.</p>

			<p>Νικήθηκε ὁ ἀσεβής, εἶχε μελαγχολία,<br>
			τὸν νίκησαν δύο παιδιά, μικρὰ στὴ ἡλικία.</p>

			<p>Ὅμως δὲν ἐσταμάτησε γιὰ ὅσα εἶχε πάθει,<br>
			διέταξε καὶ ἔφεραν ἐμπρός του τὴν Ἀγάπη.</p>

			<p>Μὲ λόγια κολακευτικὰ ἀρχίζει νὰ τῆς τάζῃ<br>
			ἂν προσκυνήσῃ τοὺς Θεοὺς πολλὰ θὰ ἐξουσιάζῃ.</p>

			<p>Τὸν διακόπτει ἡ μικρή, τοῦ λέγει· μὴν πλανᾶσαι,<br>
			ἄδικα χάνεις τὸ χρόνο σου καὶ νικημένος θἆσαι.</p>

			<p>Ἔχω μικρὲς δύο ἀδελφές, ποὺ ἔκαναν θυσία,<br>
			καὶ ἔχυσαν τὸ αἷμα τους διὰ Χριστοῦ θρησκεία.</p>

			<p>Διδάχτηκα καὶ ἐγὼ ἡ μικρὴ μὲ τὸ παράδειγμά τους,<br>
			δὲν τὶς ἀποχωρίζομαι, θὰ βρίσκομαι κοντά τους.</p>

			<p>Ἐλύσσαξεν ὁ δικαστής, θέλει νὰ τὴν κρεμάσῃ,<br>
			σὲ ἕνα ξύλο ἐκεῖ ψηλὰ τὰ κόκαλα νὰ σπάσῃ.</p>

			<p>Τὸ σῶμα εἶναι μικροῦ παιδιοῦ, θὰ εἶχε διαλύσει·<br>
			μὲ θαῦμα ὅμως ὁ Θεὸς τὸ ἔχει συγκροτήσει.</p>

			<p>Μετ᾿ ἄγριο ξυλοδαρμὸ ἀνάψανε καμίνι,<br>
			μπροστὰ στὰ μάτια ἄπιστων ἐπήδησε ἐκείνη.</p>

			<p>Ἡ φλόγα ἐξεχύθηκε καὶ ἔπεσε στὶς στράτες<br>
			ὁλόγυρά της ἔκαψε πολλοὺς εἰδωλολάτρες.</p>

			<p>Ἄγγελοι ἀπ᾿ τὸν οὐρανὸ εἶδαν οἱ στρατιῶτες,<br>
			νὰ βγάλουνε τὴν μάρτυρα δὲν μπόρεσαν ἐτότες.</p>

			<p>Ἀπ᾿ τὸ καμίνι ἀβλαβὴς ἐβγῆκε ἡ Ἀγάπη,<br>
			ἀπείρακτη ἀπ᾿ τὴ φωτιά, δίχως ζημιὰ νὰ πάθῃ.</p>

			<p>Διέταξε ὁ δικαστὴς στὸ σῶμα της νὰ μπήξουν<br>
			μεγάλα μυτερὰ καρφιὰ γιὰ νὰ τὴν τυραννήσουν.</p>

			<p>Ἀφοῦ δὲν τὴν κατάφερε νὰ ἀλλαξοπιστήσῃ,<br>
			ἔβγαλε τὴν ἀπόφαση νὰ ἀποκεφαλίσῃ.</p>

			<p>Ὅταν πληροφορήθηκε ἀπόφασιν ἡ Ἀγάπη,<br>
			δοξολογοῦσε τὸν Θεὸ σὰν τοῦ ἀγροῦ τὰ ἄνθη.</p>

			<p>Παρακαλάει τὸν Θεό, ἡ μητέρα της νὰ ζήσῃ,<br>
			μαζὶ μὲ δύο ἀδελφὲς νὰ τὴν τακτοποιήσῃ.</p>

			<p>Στὸν τόπο ἐκτελέσεως ἐκείνη τὴν ἡμέρα<br>
			ἦταν παροῦσα ἔμπροσθεν ἡ σαρκικὴ μητέρα.</p>

			<p>Ἐμπρὸς στὸν τόπο τῆς σφαγῆς κάνει εὐχαριστία,<br>
			ποὺ τὸ παιδί της σὰν ἀρνὶ θὰ ἔκαναν θυσία.</p>

			<p>Στρέφεται καὶ στὴν κόρη της, τῆς λέγει· μάνι-μάνι<br>
			πήγαινε στὸν Νυμφίο σου νὰ πάρῃς τὸ στεφάνι.</p>

			<p>Ἡ κουστωδία ἔφυγε κι ἔμεινε ἡ μητέρα,<br>
			ἐσήκωσε τὸ λείψανο, τὸ πῆγε παραπέρα.</p>

			<p>Μαζὶ μὲ ἀδελφάδες της, τὶς ἔθαψε τὸ σῶμα<br>
			τὰ σκέπασε, τὰ ἔθαψε ἔβαλε ἐπάνω χῶμα.</p>

			<p>Ἔπειτα ἀρωματίστηκαν, μπῆκαν στὴν ἐκκλησία,<br>
			σώματα ἁγίων κοριτσιῶν μὲ θεία εὐωδία.</p>

			<p>Τρεῖς μέρες μόνο ἔζησε ἡ εὐσεβὴς μητέρα<br>
			τὶς θυγατέρες ἀντάμωσε στοῦ οὐρανοῦ τὴ σφαῖρα.</p>

			<p>Πίστι, Ἐλπίδα, Ἀγάπη τρεῖς, καὶ μήτηρ τους Σοφία,<br>
			πρεσβεύσατε στὸν Κύριο νὰ βροῦμε σωτηρία.</p>

			</td>
		</tr>
	</table>
</div>

<hr>

</body>

</html>