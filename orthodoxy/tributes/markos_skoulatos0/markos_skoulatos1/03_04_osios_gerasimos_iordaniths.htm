<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Γεράσιμος Ιορδανίτης</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Γεράσιμος ὁ Ἰορδανίτης</h1>

<p style="text-align: center">4 Μαρτίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td>Ὁ Ὅσιος Γεράσιμος ἐγεννήθη στὴ Λυκία,<br>
			ἕνα τόπο εὑρισκόμενο εἰς τὴν Μικρὰ Ἀσία.<p>Γονεῖς του εἶχε πλούσιους 
			καὶ αὐστηροὺς στοὺς τρόπους,<br>
			εἶχαν καὶ ἠθικότητα εἰς ὅλους τοὺς ἀνθρώπους.</p>

			<p>Ὅταν ἔγινε ἔφηβος ἤθελε νὰ ἀποκτήσῃ<br>
			καὶ φρόνιμα τὸν βίον του ἐνάρετο νὰ ζήσῃ.</p>

			<p>Ἀπ᾿ τὴ Λυκία ἔφυγε, σὲ ξένο τόπο φθάνει,<br>
			στὴν ἔρημο κατοίκησε, κοντὰ στὸν Ἰορδάνη.</p>

			<p>Θέλησε νὰ ἀγωνιστῇ, στὴν ἀρετὴ νὰ φθάσῃ,<br>
			τὸ παρελθὸν ποὺ ἔζησε, ἐκεῖ νὰ τὸ ξεχάσῃ.</p>

			<p>Ἄρχισε τὸν ἀγῶνα του εἰς τὴν γραμμὴ τὴν πρώτη,<br>
			κι ἡ ἐκκλησία τὸν τιμᾷ, Χριστοῦ τὸν στρατιώτη.</p>

			<p>Ἔβαλε αὐστηρότητα πρῶτα στὸν ἑαυτό του,<br>
			εἰς τὴν κοιλιὰ ἐγκράτεια, λιτὸ τὸ φαγητό του.</p>

			<p>Πολυτέλεια ἀπέφευγε πάντοτε στὴν τροφή του<br>
			καὶ ὁ ὕπνος ἦταν λιγοστὸς πάντοτε στὴ ζωή του.</p>

			<p>Δυνάμωνε στὴν ἀρετή, πάντοτε ἀγρυπνοῦσε,<br>
			μ᾿ ἀνάγνωση καὶ προσευχὴ τὸ βίο του περνοῦσε.</p>

			<p>Στὴ σάρκα ἀγωνίστηκε συνέχεια ἀγώνων,<br>
			συνάντησε τὸν πόλεμο τῶν πονηρῶν δαιμόνων.</p>

			<p>Τοῦ ἔκαναν ἐπίθεση οἱ σκοτεινοὶ ἐχθροί του,<br>
			ἡ χάρις ὅμως τοῦ Θεοῦ νικᾷ κι ἡ ἀρετή του.</p>

			<p>Ὁ Ὅσιος Γεράσιμος συχνὰ ἀγωνιζόταν<br>
			καὶ οἱ δυνάμεις σκοτεινὲς πάντοτε ἐνικόταν.</p>

			<p>Ἡ φήμη του διαδόθηκε κι ἡ ἁγιότητά του<br>
			ἤρθανε τότε ἀρκετοὶ γιὰ μαθητὲς κοντά του.</p>

			<p>Ἦρθαν καὶ ἀναχωρητὲς καὶ μοναχοὶ ἀκόμη<br>
			νὰ ὠφεληθοῦν στὶς ἀρετὲς καὶ Γερασίμου γνώμη.</p>

			<p>Λαύρα μεγάλη ἄρχισε ὁ Ἅγιος νὰ φτιάχνῃ,<br>
			γιὰ νὰ χωρέσῃ μοναχοὺς κοντὰ στὸν Ἰορδάνη.</p>

			<p>Ἔμειναν σὲ κοινόβιο, τοὺς ὅρισε κανόνες,<br>
			ὡς ζοῦσαν οἱ ἀναχωρητὲς στοὺς πρώτους τότε αἰῶνες.</p>

			<p>Προστάζει κάθε μοναχὸ μέσα εἰς τὸ κελί του<br>
			ψωμί, νερὸ καὶ φοίνικες θὰ εἶναι ἡ τροφή του.</p>

			<p>Σάββατο καὶ τὴν Κυριακὴ νὰ εἶναι στὴν ἐκκλησία<br>
			τὶς ἄλλες μέρες στὸ κελὶ νὰ ἔχουν ἡσυχία.</p>

			<p>Τὴν Κυριακὴ σὰν τέλειωνε ἡ Θεία Λειτουργία,<br>
			εἶχαν ἐκεῖ κοινόβιο, μαζὶ καὶ μαγειρεῖα.</p>

			<p>Μαγειρευμένο φαγητὸ τρώγαν οἱ καλογῆροι<br>
			καὶ ἔπιναν λίγο κρασὶ ποὺ εἴχανε σερβίρει.</p>

			<p>Εἰς τὸ κελὶ ἐπρόσταξε φωτιὰ νὰ μὴν ἀνάβῃ,<br>
			μαγειρευμένο φαγητὸ ὁ μοναχὸς μὴν φάγῃ.</p>

			<p>Στολίδι εἶπε στὴ ζωὴ εἶναι ἡ ἀκτημοσύνη<br>
			καὶ ἔχει λαμπρή της ἀδερφὴ τὴν ταπεινοφροσύνη.</p>

			<p>Καθένας μέσα στὸ κελὶ μὲ τὸ δικό του χέρι,<br>
			ἔκανε ἕνα ἐργόχειρο ἔπρεπε νὰ προσφέρῃ.</p>

			<p>Ἔτσι τὸ κάθε Σάββατο φεύγει ἀπ᾿ τὸ κελί του,<br>
			πηγαίνει στὸ κοινόβιο καὶ παίρνει τὴν τροφή του.</p>

			<p>Ἄρτον, φοίνικες καὶ νερὸ ποὺ εἶχαν στὰ δοχεῖα,<br>
			καὶ διὰ τὰ ἐργόχειρα ἐπαίρνανε βαΐα.</p>

			<p>Χαιρόντανε οἱ μοναχοὶ γιὰ τὴ διδασκαλία,<br>
			δὲν εἶχαν εἰς τὸ σῶμα τους δεύτερη ἐνδυμασία.</p>

			<p>Μία ψάθα ἔστρωναν στὴ γῆ, τὴν εἴχανε γιὰ στρῶμα,<br>
			γιὰ νὰ μὴν εἶναι καταγῆς τὸ σῶμα τους στὸ χῶμα.</p>

			<p>Ὁ Ὅσιος Γεράσιμος τοὺς εἶπε· τὰ κελιά τους<br>
			νὰ τὰ ἔχουν πάντα ἀνοιχτά, σὰν φεύγουν γιὰ δουλειά τους.</p>

			<p>Τὰ πράγματα μέσ᾿ στὸ κελὶ νὰ παίρνῃ ὅ,ποιος θέλῃ,<br>
			ἔτσι νὰ εἶναι ὅλα κοινὰ σὲ ὅλους παραγγέλει.</p>

			<p>Ὅπως οἱ πρῶτοι χριστιανοὶ κοινὰ εἶχαν τὰ πάντα,<br>
			νὰ τοὺς μιμούμεθα καὶ ἐμεῖς ἡρωικὴ ἀβάντα.</p>

			<p>Ἔλεγε, ἡ ἐγκράτεια, μὰ καὶ ἡ σωφροσύνη<br>
			μπορεῖ κακοὺς τοὺς λογισμοὺς νὰ τοὺς ἀπομακρύνει.</p>

			<p>Καὶ ἔδειξε παράδειγμα, ἐγκράτεια, νηστεία,<br>
			σαράντα μέρες νηστικὸς μὲ Θεία Κοινωνία.</p>

			<p>Ἔτσι ζωὴ ἀσκητικὴ Γεράσιμος εἶχε ζήσει<br>
			ἀλλὰ τὴν πρόσκαιρη ζωὴ ἔπρεπε νὰ ἀφήσῃ.</p>

			<p>Τὸ τετρακόσια ἑβδομήντα πέντε <br>
			μετὰ Χριστὸν στὶς τέσσερις Μαρτίου<br>
			ἦλθε τέλος μακάριον Γεράσιμου ὁσίου.</p>

			<p>Ἂς δοῦμε ἕνα θαῦμα Ἁγίου Γερασίμου</p>

			<p>Ἕνα λιοντάρι ἤτανε κοντὰ στὸν Ἰορδάνη<br>
			τὸ ἄκουσε ὁ ὅσιος κλαυθμηρυσμοὺς νὰ βγάνῃ.</p>

			<p>Στὸ ἕνα πόδι λιονταριοῦ ἐμπήχθη ἕνα καλάμι<br>
			καὶ τὸ λιοντάρι ἔκλαιγε, δὲν ἤξερε τὶ νὰ κάμῃ.</p>

			<p>Ὁ ὅσιος τὸ κατάλαβε, λυπᾶται τὸ λιοντάρι,<br>
			καὶ τὸ καλάμι ἔβγαλε ποὺ εἶχε στὸ ποδάρι.</p>

			<p>Τὸ ζῷο τότε ἡμέρεψε, ἔπαυσε νὰ πονάῃ,<br>
			ἔγινε σὰν τὸ πρόβατο καὶ τὸν ἀκολουθάει.</p>

			<p>Στὸ μέρος ποὺ ἐπήγαινε ἦταν καὶ τὸ λιοντάρι,<br>
			μαζὶ παρέα ἔκαναν, εἶχαν μεγάλη χάρη.</p>

			<p>Γαϊδούρι εἶχε ὁ ὅσιος ποὺ τὸν ὑπηρετοῦσε<br>
			ἀπὸ Ἰορδάνη ποταμό, νερὸ τοῦ κουβαλοῦσε.</p>

			<p>Διέταξε ὁ ὅσιος μία μέρα τὸ λιοντάρι,<br>
			τὸ ζῷο ποὺ ῾φερνε νερό, αὐτὸς νὰ κουμαντάρῃ.</p>

			<p>Τὸ γαϊδουράκι ὁ λέοντας τὸ παρακολουθοῦσε<br>
			καὶ ἔφερναν δροσερὸ νερὸ νὰ πίνῃ ὅ,ποιος διψοῦσε.</p>

			<p>Μιὰ μέρα ἀπὸ τὸν τόπο αὐτὸ περνούσανε διαβάτες<br>
			κι εὑρέθηκε ὁ λέοντας ἐτότε νὰ κοιμᾶται.</p>

			<p>Οἱ ξένοι τότε πήρανε μαζί τους τὸ γαϊδούρι,<br>
			στὸ μοναστήρι ὁ λέοντας πάει μὲ μαύρη μούρη.</p>

			<p>Οἱ ξένοι ξαναστράφηκαν, τοὺς βλέπει τὸ λιοντάρι,<br>
			τοὺς τρόμαξε μὲ μιὰ φωνή, τὸ γάϊδαρο ἔχει πάρει.</p>

			<p>Ὁ ὅσιος σὰν κοιμήθηκε ἐπῆγε τὸ λιοντάρι,<br>
			γύρευε, δὲν τὸν ἔβρισκε, δὲν ἔλαβε χαμπάρι.</p>

			<p>Τὸν πῆγε ἕνας μοναχὸς στὸ μνῆμα καὶ τοῦ λέει·<br>
			ἐδῶ εἶναι ὁ γέροντας καὶ τὸ λιοντάρι κλαίει.</p>

			<p>Ὦ Ὅσιε Γεράσιμε, δῶσε μας τὴν εὐχή σου<br>
			νὰ πάρουμε παράδειγμα τὴν ἅγια τὴ ζωή σου.</p>

			</td>
		</tr>
	</table>
</div>

<hr>

</body>

</html>