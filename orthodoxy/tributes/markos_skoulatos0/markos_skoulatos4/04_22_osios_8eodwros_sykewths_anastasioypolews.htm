<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Θεόδωρος Συκεώτης</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Θεόδωρος Συκεώτης</h1>

<p style="text-align: center">22 Ἀπριλίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Στὴν Ἄγκυρα ποὺ βρίσκεται εἰς τὴν Μικρὰ Ἀσία,<br>
			ἕνα χωριὸ ἦν Συκεὰ στὰ μέρη Γαλατείας.</p>

			<p>Μιὰ γυναίκα ζοῦσε ἐκεῖ μὲ δύο θυγατέρες,<br>
			ποὺ ἦσαν ὅλες δυστυχῶς κι οἱ τρεῖς αὐτὲς ἑταῖρες.</p>

			<p>Ἐλπίδα ἦν ἡ μάνα τους, Δέσποινα καὶ Μαρία,<br>
			ποὺ βουτηγμένες ἤτανε ὅλες στὴν ἁμαρτία.</p>

			<p>Ὀνόματι ἕνας Κοσμᾶς ἐκοιμήθη μὲ Μαρία,<br>
			καὶ ἕνα ἀγόρι ἐγέννησε σὰν ἦρθε ἡ διορία.</p>

			<p>Τὸ βρέφος ἕξι ἡμερῶν πῆγε νὰ τὸ βαπτίσῃ,<br>
			Θεόδωρο ὁ ἱερεὺς τὸ ἔχει ὀνοματίσει.</p>

			<p>Σιγὰ σιγὰ μεγάλωνε παιδὶ μὲ τὴν μητέρα,<br>
			σχέδια γιὰ τὸ μέλλον τοῦ φρόντιζε κάθε ἡμέρα.</p>

			<p>Εἰς τὴν Κωνσταντινούπολι εἶχεν ἀποφασίσει<br>
			νὰ στείλῃ τὸν Θεόδωρο, στὰ ἀνάκτορα νὰ ζήσῃ.</p>

			<p>Μιὰ ἡμέρα ὁ Θεόδωρος προτοῦ νὰ ταξιδέψῃ,<br>
			ἅγιος τῆς μητέρας του τῆς ἄλλαξε τὴν σκέψι.</p>

			<p>Ὁ ἅγιος Γεώργιος στὸν ὕπνο της ἐφάνη,<br>
			τῆς εἶπε γιὰ τὸ Θεόδωρο, σχέδια ποὺ εἶχε κάνει.</p>

			<p>Τῆς εἶπε ὁ βασιλεὺς Χριστὸς πὼς ἔχει τὸν σκοπό του,<br>
			καὶ θὰ τοῦ δώσῃ φώτισι νὰ γίνῃ ὄργανό του.</p>

			<p>Δὲν ἔφυγε ὁ Θεόδωρος, μένει στὴ Συκεώνα,<br>
			ὀκτὼ χρονῶν σὰν ἔγινε, ἐμπῆκε στὸν ἀγώνα.</p>

			<p>Τότε σὲ κάποιο δάσκαλο εὐθὺς τὸν παραδίνει,<br>
			παιδὶ πολὺ θεοσεβὲς τὴν ἐποχὴ ἐκείνη.</p>

			<p>Ἕνας ἐζοῦσε στὸ χωριό, Στέφανος τ᾿ ὄνομά του,<br>
			ξενοδοχείου μάγειρος ἦν τὸ ἐπάγγελμά του.</p>

			<p>Ἦταν πολὺ ἐνάρετος καὶ σεβαστὸς στὴν πόλι,<br>
			γι᾿ αὐτὸ σε ὅλο τὸ χωριὸ τὸν ἀγαποῦσαν ὅλοι.</p>

			<p>Στὶς τρεῖς γυναῖκες ἐμίλησε, ἄφησαν ἁμαρτία,<br>
			κι ἐβοηθοῦσαν Θεόδωρο τότε στὴν ἐργασία.</p>

			<p>Εἶχε πολλὰ χαρίσματα ὁ Στέφανος ἀκόμη,<br>
			πάντα ἐλεοῦσε τοὺς πτωχοὺς ποὺ γύριζαν σὲ δρόμοι.</p>

			<p>Νηστεία καὶ μὲ προσευχὴ περνοῦσε τὴν ἡμέρα,<br>
			καὶ πάντα θέλημα Θεοῦ ἔκανε κάθε ἡμέρα.</p>

			<p>Ἄρεσε τοῦ Θεόδωρου καὶ εἶχε ἀποφασίσει,<br>
			καὶ τοῦ Στεφάνου τὴν ζωὴ θέλει νὰ ἀκολουθήσῃ.</p>

			<p>Ἐνήστευε κι ἐπροσεύχετο, ἐγύριζε ἀπὸ σχολεῖο,<br>
			κι ἐκοινωνοῦσε τακτικῶς Ἀχράντων Μυστηρίων.</p>

			<p>Ὅταν δὲν εἶχε μάθημα, εἰς τὸ βουνὸ ἀνεβαίνει,<br>
			ποὺ ἦταν δίπλα στὸ χωριὸ μιὰ ἐκκλησιὰ κτισμένη.</p>

			<p>Ὡραῖος νέος πάντοτε Θεόδωρο ὁδηγοῦσε,<br>
			στὴν ἐκκλησία τὸν πήγαινε καὶ τὸν ἐπαρατοῦσε.</p>

			<p>Ὁ ἅγιος Γεώργιος ἦταν τὸ παλληκάρι<br>
			Θεόδωρος ἐδιάβαζε Γραφὲς καὶ Συναξάρι.</p>

			<p>Τεσσάρων καὶ δέκα ἐτῶν ἦταν στὴν ἡλικία,<br>
			πνευματικὸ Γλυκέριο εὑρῆκε στὴν ἐκκλησία.</p>

			<p>Καὶ τὸ παιδὶ ἐρώτησε ἂν μοναχὸς θὰ γίνῃ·<br>
			εἰς τὸν Θεὸν θέλω νὰ ζῶ, εἶπε τὴν ὥρα ἐκείνη.</p>

			<p>Ἔγινε τότε μοναχὸς καὶ στὸ βουνὸ πηγαίνει,<br>
			ἁγίου Γεωργίου ἐκκλησιὰ κρύπτη ἔχει καὶ μένει.</p>

			<p>Μητέρα ἀπὸ τὸ χωριὸ τροφὲς τοῦ ἔχει φέρει,<br>
			ἐκεῖνος δὲν τὶς ἔτρωγε, θέλει νὰ ὑποφέρῃ.</p>

			<p>Ἐπερνοῦσε τὴν ἡμέρα του μὲ προσευχή, νηστεία,<br>
			ἔτρωγε λίγα λάχανα ἀπὸ διακονία.</p>

			<p>Εἶχε τὴν χάρι τοῦ Θεοῦ κι ἐθαυματουργοῦσε,<br>
			ἔβγαλε πνεῦμα πονηρό, γυναίκα τυραννοῦσε.</p>

			<p>Ἄλλη γυναίκα πῆγε ἐκεῖ, παιδί της πεθαμένο,<br>
			ὁ ἅγιος προσεύχεται, φεύγει ἀνεστημένο.</p>

			<p>Ἤτανε ὁ Θεόδωρος τότε παιδὶ ἀκόμη,<br>
			μόνο δέκα καὶ ὀκτὼ ἐτῶν καὶ θαῦμα φανερώνει.</p>

			<p>Ἔμαθε ὁ ἐπίσκοπος θαύματα τοῦ Ἁγίου,<br>
			στὴν ἐκκλησιὰ ἀνταμώθηκαν ἁγίου Γεωργίου.</p>

			<p>Θαύμασε ὁ ἐπίσκοπος τὴν πίστι του τὴν τόση,<br>
			καὶ τὸν ἐχειροθέτησε ἀμέσως ἀναγνώστη.</p>

			<p>Διάκονο τὸν ἔκανε εὐθὺς τὴν ἄλλη ἡμέρα,<br>
			μὰ καὶ τὴν μεθεπόμενη τὸν κάνει ἱερέα.</p>

			<p>Ἦταν δεκαοκτὼ χρονῶν ποὺ ἔγινε ἱερέας,<br>
			προσηύχετο εἰς τὸν Θεὸν μὲ εὐλάβεια ὡραία.</p>

			<p>Ἐπῆγε κι ἐπροσκύνησε καὶ τοὺς ἁγίους τόπους,<br>
			ἐκεῖ ποὺ ἔπαθε ὁ Χριστὸς νὰ σώσῃ τοὺς ἀνθρώπους.</p>

			<p>Ἐπροσκύνησε κι ἐπέστρεψε καὶ πάλι στὴν πατρίδα,<br>
			στὸν ἅγιο Γεώργιο ποὺ εἶχε τὴν ἐλπίδα.</p>

			<p>Στὸν βόρβορο ἐβυθίστηκε τ᾿ ἁγίου ἡ μητέρα,<br>
			καὶ δὲν ἐμετανόησε ζωή της τὴν προτέρα.</p>

			<p>Ἕναν ἀξιωματικὸ παντρεύτηκε κατόπι,<br>
			καὶ ἦταν ἕνας ὁ ἄνδρας της καὶ ὄχι πολλοὶ ἀνθρῶποι.</p>

			<p>Ἡ θεία του καὶ ἡ γιαγιὰ λεγόταν Ἐλπιδία,<br>
			θαύμασαν ἁγιότητα Θεόδωρου ἁγία.</p>

			<p>Γιαγιὰ τότε ἐμόνασε ἡ θεία Δεσποινία,<br>
			ἐπέθανε μὲ μετάνοια, ζωὴ εἰς αἰωνία.</p>

			<p>Ἀνθρώπους βάζει ὁ διάβολος ἅγιο νὰ σκοτώσουν,<br>
			κι ἐπῆγαν εἰς τὸ σπήλαιο γιὰ νὰ τὸν ἀνταμώσουν.</p>

			<p>Τότε ἀπὸ τὸ σπήλαιο φωτιὰ μεγάλη βγαίνει,<br>
			φοβήθηκαν καὶ ἔφυγαν, ὅλοι τους τρομαγμένοι.</p>

			<p>Τότε ὁ δολοφόνος του, τοῦ ἐζήτησε συγνώμη,<br>
			μετάνιωσε καὶ ἔζησε μὲ τοῦ Θεοῦ τὴν γνώμη.</p>

			<p>Μιὰ μέρα ἀρρώστησε βαριὰ εἰς τὸ μοναστήρι,<br>
			τότε τὸν ἐθεράπευσαν οἱ ἅγιοι Ἀναργύροι.</p>

			<p>Τρίτη φορὰ ἐταξίδεψε γιὰ τοὺς ἁγίους τόπους,<br>
			θαύματα ἔκανε πολλὰ σὲ ἄρρωστους ἀνθρώπους.</p>

			<p>Εἰς τὰ Ἱεροσόλυμα ἐθέλησε νὰ καθήσῃ,<br>
			καὶ στὴν πατρίδα ποὺ ἔφυγε νὰ μὴν ξαναγυρίσῃ.</p>

			<p>Ὁ ἅγιος Γεώργιος ἐπῆγε στὸ ὄνειρό του,<br>
			νὰ πάῃ στὴν πατρίδα του νὰ ἔχῃ τὸ ποίμνιό του.</p>

			<p>Ἐξεκίνησεν ὁ ἅγιος κι ἐπῆγε στὴν πατρίδα,<br>
			ὁ ἅγιος Γεώργιος τὸν ἐγέμισε ἐλπίδα.</p>

			<p>Πλῆθος ἀρρώστων ἔφθαναν τότε στὸ μοναστήρι,<br>
			ὅλους τοὺς ἔκανε καλὰ καὶ εἶχαν πανηγύρι.</p>

			<p>Γυναίκα εἶχε ἕνα παιδί, τυφλὸ ἐκ γενετῆς του,<br>
			τὸν ἅγιο παρακαλεῖ νὰ κάνῃ προσευχή του.</p>

			<p>Προσεύχεται ὁ Θεόδωρος, μὲ θέρμη στὴν καρδιά του,<br>
			καὶ ἄνοιξαν τοῦ τυφλοῦ παιδιοῦ μάτια τὰ ἰδικά του.</p>

			<p>Κόρη ἑνὸς ἀξιωματικοῦ ἦταν δαιμονισμένη,<br>
			καὶ μὲ θερμή του προσευχή, εὐθὺς τὸ πνεῦμα βγαίνει.</p>

			<p>Ἕνα παιδὶ τοῦ βασιλιᾶ, ἄρρωστο στὸ παλάτι,<br>
			τοῦ γάτρεψε ὅλες τὶς πληγές, ῾σηκώθη ἀπ᾿ τὸ κρεββάτι.</p>

			<p>Ἐπῆρε καὶ τὰ λείψανα τ᾿ ἁγίου Γεωργίου,<br>
			καὶ τὴν ἁγία κάρα του, ποὺ ἦταν Μονὴ ἰδίου.</p>

			<p>Στὸν τόπο ἔτυχε αὐτὸν μεγάλη ξηρασία,<br>
			κι ἐζήτησε ὁ ἐπίσκοπος Θεοδώρου προστασία.</p>

			<p>Ὑπάκουσε ὁ Ἅγιος κι ἔκανε λιτανεία,<br>
			τρεῖς ἡμέρες ἔβρεχε ὁ Θεὸς εἰς τὴν τοποθεσία.</p>

			<p>Ὅλοι ἐδόξασαν Θεόν, εἶν᾿ εὐχαριστημένοι,<br>
			ποὺ ἀνομβρία ἔκανε τὴν γῆ κατεστραμμένη.</p>

			<p>Καὶ ὁ ἅγιος Θεόδωρος πληγὲς εἶχε στὸ σῶμα,<br>
			ταλαιπωρία ἔφερε στὸ σῶμα του ἀκόμα.</p>

			<p>Τότε ὅμως μιμήθηκε Ἀπόστολο τὸν Παῦλο,<br>
			ποὺ εἶχε εἰς τὸ σῶμα του τὸν σκώλωπα μεγάλο.</p>

			<p>Καὶ ὅμως καὶ ἂν ὑπέφερε, τὸ σῶμα κι ἂν πονοῦσε,<br>
			εὐχαριστοῦσε τὸν Θεὸν καὶ πόνους ἐξεχνοῦσε.</p>

			<p>Τὰ μοναστήρια ἐγύριζε, χωριὰ καὶ ἄλλους τόπους,<br>
			καὶ τοῦ Θεοῦ τὸ θέλημα ἔλεγε στοὺς ἀνθρώπους.</p>

			<p>Εἰς τὴν Κωνσταντινούπολι, στὴν θεία λειτουργία,<br>
			ἐμίλησε ὁ Θεόδωρος εἰς τὴν Ἁγία Σοφία.</p>

			<p>Γιὰ νὰ μετανοήσουνε, εἶπε στὴν ὁμιλία,<br>
			νὰ συγχωρέσῃ ὁ Θεὸς τὴν κάθε ἁμαρτία.</p>

			<p>Καὶ τότε ὅλοι προσεύχονται, κάνανε λιτανεία,<br>
			μὲ πρόμαχο προστάτιδα εἰκόνα Παναγίας.</p>

			<p>Καὶ τότε στὸν Κεράτιο ἔκανε τρικυμία,<br>
			ποὺ τοῦ ἐχθροῦ ἐβούλιαξαν μέσ᾿ στὸ λιμάνι πλοῖα.</p>

			<p>Ἐνίκησε ὁ Ἡράκλειος Πέρσες εἰς δική τους πόλι,<br>
			καὶ ἐδοξάζουν τὸν Θεὸ τότε ἀνθρῶποι ὅλοι.</p>

			<p>Ὁ ἅγιος Θεόδωρος ἐγύρισε στὴ Μονή του,<br>
			γεμάτη ἀπὸ θαύματα ἤτανε ἡ ζωή του.</p>

			<p>Ἔλυνε μίση πολιτῶν καὶ μίση ἀνδρογύνων,<br>
			ποὺ ὅλα αὐτὰ ἐγίνοντο εἰς τὸν καιρὸ ἐκεῖνο.</p>

			<p>Ἐσυμβούλευε τοὺς χριστιανοὺς μὴ βλασφημοῦν καθόλου,<br>
			καὶ πάντα νὰ ἀποφεύγουνε τὰ ἔργα τοῦ διαβόλου.</p>

			<p>Γιὰ τὴν ἀγάπη ἔλεγε· εἶναι ἀρετὴ μεγάλη,<br>
			βασίλισσα τῶν ἀρετῶν καὶ δὲν ὑπάρχει ἄλλη.</p>

			<p>Θεάρεστα ἐπέρασε Θεόδωρος τὴν ζωή του,<br>
			νὰ μᾶς θυμᾶται εὔχομαι ὅλους στὴν προσευχή του.</p>

			<p>Ἡμέρα ποὺ ἐκοιμήθηκε εἴκοσι δυὸ Ἀπριλίου,<br>
			καὶ ἡ Ἐκκλησία μας τιμᾶ τὴν μνήμη τοῦ Ἁγίου.</p>

			</td>
		</tr>
	</table>
</div>

<hr>

</body>

</html>