<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Μακάριος Κορίνθου</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Μακάριος Κορίνθου</h1>

<p style="text-align: center">17 Ἀπριλίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Ὁ Ἅγιος ἐγεννήθη εἰς Κορίνθου ἐπαρχία,<br>
			πατέρας του Γεώργιος, μητέρα Ἀναστασία.</p>

			<p>Ἐδιδάχθηκε τὰ ἱερὰ γράμματα στὸ σχολεῖο,<br>
			νὰ ἀποκτήσῃ ἤθελε τῶν μοναχῶν τὸ βίο.</p>

			<p>Πῆγε στὸ Μέγα Σπήλαιο ἄξαφνα μίαν ἡμέρα,<br>
			θέλει νὰ γίνῃ μοναχὸς κρυφὰ ἀπ᾿ τὸν πατέρα.</p>

			<p>Τὸ ἔμαθε ὁ πατέρας του, τὸν κάλεσε στὸ σπίτι,<br>
			διάβαζε Ἁγία Γραφή, δυνάμωνε στὴν πίστι.</p>

			<p>Τὸν διορίζουν δάσκαλο Κορίνθου στὸ σχολεῖο,<br>
			καὶ ἕξι χρόνια ἀμισθὶ δίδασκε τὸ βιβλίο.</p>

			<p>Ἀπόθανεν ὁ ἀρχιερεύς, ἐλυπηθῆκαν ὅλοι,<br>
			καὶ ἤθελαν ὁ Μακάριος νὰ κυβερνᾷ τὴν πόλι.</p>

			<p>Κατάλαβε ὁ Ἅγιος Θεὸς τὸν ἐκαλοῦσε,<br>
			δὲν ἔφερε ἀντίρρησι σὲ ὅτι τοῦ ἐζητοῦσε.</p>

			<p>Στὴν πόλι τότε ἔγραψαν γράμμα στὸν πατριάρχη,<br>
			ἀρχιερέας νὰ γενῇ, τὴν Κόρινθο νὰ ἄρχῃ.</p>

			<p>Τὸν ἔκανε διάκονο, κατόπιν ἱερέα,<br>
			τὸν ἔστειλε στὴν Κόρινθο σωστὸ ἀρχιερέα.</p>

			<p>Ἤτανε ταπεινόφρονας, δὲν εἶχε ὑπεροψία,<br>
			μὲ θεῖον ζῆλον κυβερνᾷ Κορίνθου Ἐκκλησία.</p>

			<p>Ἐδίδασκε τοὺς χριστιανοὺς νὰ ἔχουν ὡς στολίδι<br>
			ἀγάπη, πίστι στὸν Θεὸν κι ἐλπίδα δαχτυλίδι.</p>

			<p>Τοὺς ἀναξίους ἱερεῖς βγάζει ἀπ᾿ τὴν Ἐκκλησία,<br>
			καὶ τοὺς ἀξίους ἄφησε γιὰ θεία λειτουργία.</p>

			<p>Ὅμως αὐτὴ τὴν ἐποχὴ ἦν καταιγίδα τόση,<br>
			ποὺ πόλεμο ἀρχίσανε οἱ Τοῦρκοι καὶ οἱ Ρῶσοι.</p>

			<p>Βλέποντας ὁ Μακάριος πόλεμο πρὶν ἀρχίσῃ,<br>
			στὴ Ζάκυνθο μὲ παρέα του εἴχανε ξεκινήσει.</p>

			<p>Πρὶν φτάσουνε στὴ Ζάκυνθο ληστὲς μιὰ συμμορία,<br>
			τοὺς λήστεψαν, τοὺς πήρανε ὅλην περιουσία.</p>

			<p>Τοὺς ἐχαρίσαν τὴν ζωή, ξεκίνησαν ὡραία,<br>
			στὴ Ζάκυνθο ἐφτάσανε μὲ τὸν ἀρχιερέα.</p>

			<p>Οἱ κάτοικοι στὴ Ζάκυνθο τοὺς περιποιηθῆκαν,<br>
			Ἁγίου Διονυσίου λείψανο ἐπῆγαν κι ἐπροσκυνῆσαν.</p>

			<p>Ὁ ὅσιος Μακάριος ἐπῆγε νὰ τιμήσῃ<br>
			τὸν Ἅγιο Γεράσιμο καὶ νὰ τὸν προσκυνήσῃ.</p>

			<p>Γύρισε ἀπὸ Κεφαλλονιά, ἡ μάχη εἶχε τελειώσει,<br>
			κι ἐπήγαινε στὴν Κόρινθο ποὺ εἴχανε γλιτώσει.</p>

			<p>Ὁ Ἅγιος Μακάριος στ᾿ Ἅγιον Ὄρος πάει.<br>
			καὶ κολλυβᾶδες μοναχούς, ἐμπρός του συναντάει.</p>

			<p>Κἄπου εἶχαν μνημόσυνο μιὰ Κυριακὴν ἡμέρα,<br>
			καλέσαν τὸν Μακάριο νὰ παραστῇ ἐκεῖ πέρα.</p>

			<p>Δὲν δέχτηκε ὁ Ἅγιος, τοὺς ἔστειλε ἕνα γράμμα,<br>
			πὼς οἱ κανόνες ἱεροὶ δὲν θέλουν τέτοιο πρᾶγμα.</p>

			<p>Μνημόσυνο τὴν Κυριακὴ ποτὲ δὲν θὰ τελέσω,<br>
			καὶ τοὺς κανόνες ἱεροὺς θέλω νὰ ἐκτελέσω.</p>

			<p>Χριστός μας ἀναστήθηκε τὴν Κυριακὴ ἡμέρα,<br>
			ἡμέρα ἦν χαρμόσυνη, ἡ λύπη κάνει πέρα.</p>

			<p>Μνημόσυνα νὰ γίνονται ὅλη τὴν ἑβδομάδα,<br>
			ἐκτὸς ἡμέρα Κυριακῆς, εἶν᾿ τοῦ Θεοῦ ἀμνάδα.</p>

			<p>Τὸ γράμμα αὐτὸ τοὺς μοναχοὺς εἶχε καυτηριάσει,<br>
			καὶ Μακαρίου ἐπιστολὴ στέλνουν στὸν πατριάρχη.</p>

			<p>Ὁ πατριάρχης μοναχοὺς τότε ὑποστηρίζει,<br>
			τὸν Ἅγιο Μακάριο πολὺ τὸν φοβερίζει.</p>

			<p>Σ᾿ αὐτὴ τὴν περιπέτεια ὅσιος δὲν κλονίζει,<br>
			τὴν ἱερὰ παράδοσι πάντα ὑποστηρίζει.</p>

			<p>Ἔλεγε σ᾿ ὅλη τὴν ζωή, πὼς δὲν θὰ ἐπιτρέψῃ<br>
			τὴν Κυριακὴ μνημόσυνα κανένας νὰ τελέσῃ.</p>

			<p>Ἡ φήμη του ἐξαπλώθηκε σὲ ὅλη τὴν Ἑλλάδα,<br>
			Χίο καὶ Πάτμο ἐγύρισε καὶ τὴν λοιπὴ Ἑλλάδα.</p>

			<p>Ἀπὸ τὴν Πάτμο ἔφυγε, στὴν Κόρινθο πηγαίνει,<br>
			καὶ περιουσία πατρικὴ παίρνει καὶ διανέμει.</p>

			<p>Ἔδωσε πλούτη στοὺς φτωχοὺς ποὺ ἦσαν στὴν Κορινθία,<br>
			ὑπόλοιπα τὰ ἔδωσε ὅλα στὴν Ἐκκλησία.</p>

			<p>Ὁ ἅγιος ἐσκέφτηκε ἀσκητικὰ νὰ ζήσῃ,<br>
			στὸ μοναστήρι μοναχὸς Θεὸν νὰ εὐχαριστήσῃ.</p>

			<p>Τότε ἐπήγαινε παντοῦ, ἐταξίδευε μὲ πλοῖο,<br>
			ἀπὸ τὴν Σμύρνη ἔφυγε κι ἐπῆγε εἰς τὴν Χίο.</p>

			<p>Οἱ Χιῶτες τὸν ἐβοήθησαν, ἔχτισε μοναστήρι,<br>
			καὶ ὅλοι τὸν παρακαλοῦν νὰ γίνῃ ἕνα χατίρι.</p>

			<p>Τοῦ εἶπαν εἰς τὴν πόλι τους νὰ πάῃ νὰ κηρύξῃ,<br>
			καὶ ὀρθοδόξους χριστιανούς, ὅλους νὰ τοὺς στηρίξῃ.</p>

			<p>Ἀπάντησε ὁ ἅγιος τότε μὲ παρρησία·<br>
			δὲν θέλω ὑπερηφάνεια, οὔτε κενοδοξία.</p>

			<p>Εἰς τὸν Θεὸν θὰ ὁμιλῶ γιὰ ἐλαττώματά μου,<br>
			νὰ βλέπῃ τὶς κακίες μου, νὰ εἶναι βοηθὸς κοντά μου.</p>

			<p>Ὅλος ὁ βίος του ἤτανε μιὰ συνεχὴς νηστεία,<br>
			δὲν ἔλεγε τὶ ἔκανε, δὲν εἶχε φαντασία.</p>

			<p>Λίγες σταγόνες τοῦ λαδιοῦ ἔβαζε στὸ φαΐ του,<br>
			τὴν Κυριακὴ νὰ συντηρῇ γιὰ λίγο τὴν ζωή του.</p>

			<p>Κρασὶ δὲν ἔβαζε ποτὲ εἰς τὸ δικόν του στόμα,<br>
			ἐφάρμοζε προστάγματα τοῦ ἱεροῦ κανόνα.</p>

			<p>Ὁ πατριάρχης τὸν καλεῖ τὸν κόσμο νὰ διδάξῃ,<br>
			διὰ νὰ εἶναι στὸ Θεό, Μακάριος ἐντάξει.</p>

			<p>Ἐκήρυττε τότε παντοῦ γιὰ τὴν Ὀρθοδοξία,<br>
			πὼς εἶναι ἡ ἀληθινὴ μόνο αὐτὴ θρησκεία.</p>

			<p>Ἁπλῶν ἀνθρώπων τὶς ψυχὲς τὶς εἶχε κατακτήσει,<br>
			ποὺ γιὰ τὴν πίστι τοῦ Χριστοῦ εἶχε νὰ τοὺς μιλήσῃ.</p>

			<p>Ἐδυνάμωνε τοὺς μάρτυρες μὴν ὀλιγοπιστήσουν,<br>
			ἐπήγαιναν στὸ μαρτύριο Χριστὸν νὰ ὁμολογήσουν.</p>

			<p>Τὰ χρόνια του σὰν ἐπέρασαν ἔχασε τὴν ὑγεία,<br>
			ἐπαράλυσε τὸ χέρι του, τοὖρθε ἡμιπληγία.</p>

			<p>Μῆνες ὀκτὼ ὁλόκληρους ἔμεινε στὸ κρεβάτι,<br>
			ὑπέφερε δὲν μπόρεσε γιὰ νὰ προσφέρῃ κάτι.</p>

			<p>Καθημερινῶς τὰ μάτια του ἦσαν-ε βουρκωμένα,<br>
			ἔκλαιγε γι᾿ ἁμαρτίες του καὶ πάντα δακρυσμένα.</p>

			<p>Οἱ μῆνες αὐτοὶ ἐπέρασαν μὲ τὴν ἀσθένειά του,<br>
			καὶ τότε τὸν ἐκάλεσε ὁ Κύριος κοντά του.</p>

			<p>Χίλια ὀκτακόσια καὶ ὀκτὼ ἦταν ὁ θάνατός του,<br>
			ἐπῆγε μὲ τοὺς ἀσκητὲς νὰ εἶναι σύντροφός τους.</p>

			<p>Γράφομε λίγα θαύματα τοῦ ὁσίου Μακαρίου,<br>
			ποὺ ἔγιναν εἰς τὴν ζωὴ καὶ θάνατον ἁγίου.</p>

			<p>Στὴ Χίο ἦταν ἄρρωστη καὶ εἶχε παραλύσει,<br>
			μὲ εὐλογιὰ στὸ σῶμα της, ἀδύνατο νὰ ζήσῃ.</p>

			<p>Τὸ χέρι της ἐσταύρωσαν μὲ κάλυμμα ἁγίου,<br>
			ἀμέσως ἔγινε καλὰ μὲ θαῦμα τοῦ ὁσίου.</p>

			<p>Μιὰ κοπέλα δυστυχῶς τὴν εἶχε κυριεύσει<br>
			μέσα της πνεῦμα ἀκάθαρτο γιὰ νὰ τὴν καταστρέψῃ.</p>

			<p>Ἐβλασφημοῦσε κι ἔβγαιναν φωνὲς ἀπὸ τὸ στόμα,<br>
			ὁ σατανᾶς τὴν παίδευε καὶ ὅλο της τὸ σῶμα.</p>

			<p>Τὴν σταύρωσαν μὲ ἱερὸ λείψανο Μακαρίου,<br>
			κι ἐλευθερώθηκε καὶ αὐτὴ μὲ χάρι τοῦ Ἁγίου.</p>

			<p>Ἤτανε ἕνας ἄνθρωπος νέος στὴν ἡλικία,<br>
			εἶχε ἀρρώστια ἀγιάτρευτη τὴν λέν᾿ ὑδρωπικία.</p>

			<p>Ἡ ἐπιστήμη δὲν μπορεῖ γιὰ νὰ τὸν βοηθήσῃ,<br>
			γυναίκα του στὸν Ἅγιο χάρι εἶχε ζητήσει.</p>

			<p>Τὸν σταύρωσε ὁ ἱερεὺς μὲ λείψανο Ἁγίου,<br>
			ὁ ὄγκος ἐδιάλυσε εἰς δόξαν τοῦ Κυρίου.</p>

			<p>Μὲ φοβερὴ ἀσθένεια ἕνα παιδὶ πονοῦσε,<br>
			ἡ μύτη του ἦταν κόκκινη καὶ τὸν ἐτυραννοῦσε.</p>

			<p>Ἦταν γεμάτος κρέατα πάντα ὁ οὐρανίσκος,<br>
			καὶ τὸ παιδὶ ὑπέφερε ποὺ ἦταν νεανίσκος.</p>

			<p>Λέγεται «ὀκταπόδιον» ἡ φοβερὴ ἀρρώστια,<br>
			τὸ αἷμα ἔτρεχε πολύ, δὲν πιάνουν γιατροσόφια.</p>

			<p>Τὸν ἐβασάνιζαν γιατροὶ τότε σαράντα ἡμέρες,<br>
			ἀρρώστια ποὺ εἶχε τὸ παιδὶ δὲν ἔπαιρνε φοβέρες.</p>

			<p>Ἁγίου τότε ἐζήτησαν τὴν θεία βοηθεία,<br>
			καὶ τὸ παιδὶ εὑρέθηκε στὴ θεία Λειτουργία.</p>

			<p>Ἀκαθαρσίες βγαίνουνε ἀπ᾿ τοῦ παιδιοῦ τὸ στόμα,<br>
			τὸ ἴδιο ἔκανε καὶ ἡ μύτη του ἀκόμα.</p>

			<p>Τέλος τὸ ἐσταύρωσε ὁ παππᾶς μὲ λείψανο τ᾿ ἁγίου,<br>
			καὶ ἔγινε τὸ παιδὶ καλὰ εἰς τὸ νησὶ τῆς Χίου.</p>

			<p>Γυναίκα μία Χιώτισσα ἐχτύπησε μὲ λιθάρι,<br>
			στὸ μέτωπο τὸ αἷμα της ἔτρεχε σὰν ποτάμι.</p>

			<p>Γιατροὶ ἀπελπιστήκανε, τὴν εἴχανε ἀφήσει,<br>
			εἶπαν νὰ ἐξομολογηθῇ, νὰ πάῃ νὰ κοινωνήσῃ.</p>

			<p>Μιὰ μοναχὴ λεγότανε τότε Ἀγαθονίκη,<br>
			εἰς τὴν ἑτοιμοθάνατη τῆς ἔφερε τὴν νίκη.</p>

			<p>Τῆς εἶπε νὰ ἐπικαλεσθῇ βοήθεια τοῦ ἁγίου,<br>
			τὸν ἐπικαλέσθηκε καὶ ἦταν εὐχὴ Κυρίου.</p>

			<p>Τὴ νύχτα ποὺ ἐκοιμότανε, ὁ ἅγιος κάνει θαῦμα,<br>
			τοὺς ἐπιδέσμους ἔβγαλε ὁ ἴδιος ἀπ᾿ τὸ τραῦμα.</p>

			<p>Ὦ Ἅγιε Μακάριε, δῶσε μας τὴν εὐχή σου,<br>
			γιὰ νὰ μᾶς σώσῃ ὁ Θεός, κάνε τὴν προσευχή σου.</p>

			</td>
		</tr>
	</table>
</div>

<hr>

</body>

</html>