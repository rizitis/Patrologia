<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Βησσαρίων Λαρίσσης</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Βησσαρίων Λαρίσσης</h1>

<p style="text-align: center">15 Σεπτεμβρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Ὁ Ἅγιος γεννήθηκε στὴν Πόρτα Θεσσαλίας<br>
			καὶ οἱ γονεῖς του ζούσανε δούλευαν ἐργασία.</p>

			<p>Δέκα χρονῶν σὰν ἔγινε πῆγε μὲ δασκάλους<br>
			ἔμαθε γράμματα ἱερὰ τότε ἀπὸ ἄλλους.</p>

			<p>Μελετοῦσε, διάβαζε τοὺς βίους τῶν Ἁγίων<br>
			καὶ ἤθελε νὰ μιμηθῇ τὸν ἰδικόν τους βίον.</p>

			<p>Ὁ Βησαρίων δέκα ἐτῶν ἔφυγε ἀπ᾿ τὸ σπίτι<br>
			καὶ ἔγινε ὑποτακτικὸς Μάρκου Μητροπολίτη.</p>

			<p>Ἐξομολογεῖτο τὰ κρυπτὰ ποὺ εἶχε ἡ καρδία<br>
			καὶ ζοῦσε στὴν ὑπακοὴ μιὰ ζωὴ ἁγία.</p>

			<p>Μητροπολίτης ἔβλεπε ὅσιου ἀρετή του<br>
			καὶ τὸν ἐχειροτόνησε γιὰ βοηθὸ μαζί του.</p>

			<p>Διάκο τὸν χειροτόνησε τὸν ἔκανε ἱερέα<br>
			τοὺς ξένους καὶ τοὺς ἀσθενεῖς τους ἔκανε παρέα.</p>

			<p>Μητρόπολη στὴ Λάρισα τότε εἶχε χηρέψει<br>
			ἔβαλαν Βησαρίωνα γιὰ νὰ ἀρχιερεύσῃ.</p>

			<p>Ἀφοῦ ἀρχιεπίσκοπος ὅσιος εἶχε γίνει<br>
			μὲ φλόγα πόθο ἱερὸ ποίμνιο διευθύνει.</p>

			<p>Σιτάρι πάντα μοίραζε διὰ τοὺς πεινασμένους<br>
			ἐπισκεπτόταν ἀσθενεῖς καὶ τοὺς φυλακισμένους.</p>

			<p>Μαζὶ μὲ τὴν σωματικὴ τότε ἐλεημοσύνη<br>
			ἔκανε καὶ πνευματικὴ ἀνώτερη ἦν ἐκείνη.</p>

			<p>Συμβούλευε τοὺς χριστιανοὺς ἐνάρετα νὰ ζοῦνε,<br>
			νὰ κάνουν θέλημα Θεοῦ, νὰ τὸν δοξολογοῦνε.</p>

			<p>Στοῦ Ἀχελώου ποταμὸ ἕνα γεφύρι χτίζει,<br>
			δύσκολη ἦν διάβασις, ἀνθρώπους βασανίζει.</p>

			<p>Πολλοὶ ἐπνίγοντο σ᾿ αὐτὸ ἔχαναν τὴν ζωή τους<br>
			ποὺ τὰ νερὰ τοὺς κύλαγαν εἰς τὴν διάβασή τους.</p>

			<p>Σὰν χτίστηκε ἡ γέφυρα ἄνθρωποι τὴν κοιτοῦσαν<br>
			καὶ τὸν Θεὸν καὶ ὅσιον ὅλοι εὐχαριστοῦσαν.</p>

			<p>Τότε δὲν ὑπήρχανε προνοίας ὑπουργεῖα<br>
			ἀνάγκες ἀναλάμβανε Χριστοῦ ἡ Ἐκκλησία.</p>

			<p>Καὶ μοναστήρι ἔκτισε τότε στὴν ἐπαρχία<br>
			ἡ Μεταμόρφωσις Χριστοῦ ἦταν ἡ Ἐκκλησία.</p>

			<p>Τὸ μοναστήρι ποὺ ἔκτισε ἦταν πολὺ μεγάλο<br>
			σ᾿ αὐτὴ τὴν περιφέρεια δὲν εἶχε τέτοιο ἄλλο.</p>

			<p>Τριακόσια ἑξῆντα ἕξι ἤτανε κτισμένα τὰ κελία<br>
			ὅσες ἡμέρες ἀκριβῶς ἦν ἡ χρονολογία.</p>

			<p>Ἔβαλε καὶ κανονισμὸ μέσα στὸ μοναστήρι<br>
			πάντα νὰ ζοῦν ἀσκητικὰ ὅλοι οἱ καλογῆροι.</p>

			<p>Στὸ μέρος ποὺ μουγκρίζανε πρὶν ἄγρια θηρία,<br>
			τώρα φωνὲς ἀγγελικὲς κάνουν δοξολογία.</p>

			<p>Τὰ ἔργα του στεφάνωσε αὐτὸ τὸ μοναστήρι<br>
			ποὺ ἀπὸ ζώων μουγκρήματα ψάλλουνε τὸ ψαλτήρι.</p>

			<p>Ὁ Βησσαρίων πέρασε ὁσίως τὴν ζωή του,<br>
			δοξολογία στὸ Θεὸ ἦταν ἡ βιοτή του.</p>

			<p>Σὰν μέλισσα φιλόπονος καὶ φίλεργος γυρίζει,<br>
			καὶ μὲ τὸ ἔργο τοῦ Θεοῦ ζωή του τερματίζει.</p>

			<p>Πενήντα δύο ἔφθασε στὴν ἡλικία χρόνια<br>
			καὶ εἶχε μιὰ ἀσθένεια σὲ ὅλο του τὸ σῶμα.</p>

			<p>Προεῖδε ὁ μακάριος τότε τὸν θάνατό του<br>
			καὶ κάλεσε τοὺς κληρικοὺς νὰ βρίσκονται κοντά του.</p>

			<p>Τοὺς ἐσυμβούλεψε σωστὰ νὰ σώσουν τὰς ψυχάς τους<br>
			καὶ νὰ φροντίζουν πάντοτε διὰ τὰ ποίμνιά τους.</p>

			<p>Τελείωσε τὶς συμβουλὲς τοὺς πόδας στὸ κρεβάτι<br>
			ξάπλωσε ἐκ κόπων τοῦ ἐτότε ἀναπαύθει.</p>

			<p>Δεκάτη τετάρτη του μηνὸς ἤτανε Σεπτεμβρίου<br>
			ποὺ ἔγινε ἡ κοίμησις Βησαρίων τοῦ ὁσίου.</p>

			<p>Ὅμως διὰ τὴν ἑορτὴ Σταυροῦ Χριστοῦ Τιμίου<br>
			τὴν ἄλλη μέρα γίνεται ἡ ἑορτὴ Ἁγίων.</p>

			<p>Τὸ Ἅγιόν του λείψανο μέσα στὴν Ἐκκλησία<br>
			μοσχοβολοῦσε ἔδινε ἄρρητη εὐωδία.</p>

			<p>Καὶ ἡ Ἁγία Κάρα τοῦ μένει στὸ μοναστήρι<br>
			μὲ σεβασμὸ τὴν πήγανε ἐκεῖ οἱ καλογῆροι.</p>

			<p>Θεὸς στὸν κάθε Ἅγιό του ῾δωσε θεία χάρι<br>
			καὶ εἰς τὸν Βησαρίωνα Χριστοῦ τὸ παλλικάρι.</p>

			<p>Πανούκλας ἐθεράπευε ἦταν ἐπιδημία<br>
			ὑπέφερε ἡ Ἤπειρος καὶ ὅλη ἡ Θεσσαλία.</p>

			<p>Καὶ ἔτσι τοῦ Βησαρίωνος ἡ Κάρα ἡ ἁγία<br>
			ἐσταματοῦσε τὸ κακὸ γινόταν λειτανία.</p>

			<p>Πολλὰ εἶναι τὰ θαύματα τῆς Κάρας τοῦ Ἁγίου<br>
			ποὺ ἐκτελοῦσε ὁ Ἅγιος μὲ θέλημα Κυρίου.</p>

			<p>Ἔβρισε μιὰ μάγισσα τὴν Κάραν τοῦ Ἁγίου<br>
			καὶ τιμωρήθηκε σκληρὰ μὲ ἐντολὴ Κυρίου.</p>

			<p>Στὸ πρόσωπό της ἔλαβε ράπισμα ἀοράτως<br>
			τρόμαξε τυφλώθηκε καὶ ἀμέσως πέφτει κάτω.</p>

			<p>Τὴν πήγανε οἱ συγγενεῖς στὴν Κάρα τὴν ἁγία<br>
			καὶ ἐξομολογήθηκε σὲ ὅλους τὴν ἁμαρτία.</p>

			<p>Καὶ τώρα βρίσκομαι τυφλὴ θὰ ζῶ ζωὴ ἁγία<br>
			ὅταν ἀπὸ τὸν Ἅγιο θὰ βρῶ τὴν θεραπεία.</p>

			<p>Τὴν σταύρωσε ἕνας ἱερεὺς μάγισσας τὸ κεφάλι<br>
			ἀνοίξανε τὰ μάτια τῆς εἶδε τὸ φῶς τῆς πάλι.</p>

			<p>Ἐδόξασε τὸν Ἅγιο εἶχε μετανοήσει<br>
			τὰ μάγια τῆς τὰ ἄφησε χριστιανικὰ νὰ ζήσῃ.</p>

			<p>Μιὰ διαθήκη ἄφησε τότε στὸ μοναστήρι<br>
			νὰ φυλάξουν πάντοτε ἐκεῖ οἱ καλογῆροι.</p>

			<p>Στὸ μοναστήρι μηδαμῶς γυναίκα μὴν πατήσῃ<br>
			στὴν διαθήκη ἔγραφε ποὺ εἶχε αὐτὸς ἀφήσει.</p>

			<p>Ληστὲς γυρίζαν τὰ χωριὰ καὶ τὰ λεηλατοῦσαν<br>
			καὶ τοὺς πατέρες κάτοικοι πολὺ παρακαλοῦσαν.</p>

			<p>Ἔβαλαν τὶς γυναῖκες τοὺς μέσα στὸ μοναστήρι<br>
			τῆς διαθήκης χάλασαν καὶ Ἅγιου χατήρι.</p>

			<p>Ἀμέσως τρομερὸς σεισμὸς μὰ καὶ ἀστραποβρόντια<br>
			τὸ μοναστήρι σχίστηκε ποὺ ἤτανε στὴν πόρτα.</p>

			<p>Καὶ ἕνας ἱερομόναχος ποὺ ἔδωσε συμβουλή του<br>
			σὰν πέθανε εὑρέθηκε ἄλιωτο τὸ κορμί του.</p>

			</td>
		</tr>
	</table>
</div>

<hr>

</body>

</html>