<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Μαρτινιανός</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Μαρτινιανός</h1>

<p style="text-align: center">13 Φεβρουαρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Καταγωγὴ ὁ Ἅγιος εἶχε τὴν Καισαρεία<br>
			στῆς Παλαιστίνης βρίσκεται ἐκεῖ ἡ πολιτεία.</p>

			<p>Ἄρχισε ἀσκητικὴ ζωὴ τότε στὴν Καισαρεία<br>
			ἦταν δεκαοκτὼ ἐτῶν τότε στὴν ἡλικία.</p>

			<p>Ἄφησε κόσμο καὶ χαρὲς στὴν ἔρημο πηγαίνει<br>
			καὶ ἀγωνίστηκε σκληρὰ εἰς τὸ βουνὸ ποὺ μένει.</p>

			<p>Μὲ τὴν βοήθεια τοῦ Θεοῦ κάνει σκληραγωγία<br>
			ἐπροσευχόταν ἔκανε ἐγκράτεια νηστεία.</p>

			<p>Ἀσκήτευσε στὴν ἔρημο εἰκοσιέξι χρόνια<br>
			μὲ θεία χάρη ἐγιάτρευε καὶ ἀσθενεῖς ἀκόμα.</p>

			<p>Τὸν πολεμᾶ ὁ διάβολος νὰ κάνῃ ἁμαρτία<br>
			δράκοντος τότε ἔγινε εἰς τὴν ἀκολουθία.</p>

			<p>Ἐκεῖνος ἀπερίσπαστος τελείωσε τὸν ψαλμό του<br>
			καὶ τότε ἀποκρίθηκε ἀμέσως στὸν ἐχθρό του.</p>

			<p>Τὸν ὀνομάζει ἄθλιο ἄδικα κοπιάζει<br>
			καὶ μὲ τὶς φαντασίες τοῦ αὐτὸν δὲν τὸν τρομάζει.</p>

			<p>Ἔφυγε τότε ὁ σατανᾶς τὸν ὅσιο φοβερίζει<br>
			πῶς θὰ τοῦ στείλει πόλεμο καὶ θὰ τὸν ἐξορίζει.</p>

			<p>Φοβέρα τοῦ ὁ ὅσιος ποτὲ δὲν δειλιάζει<br>
			διάβαζε Ἅγιες Γραφὲς κι ἀμέσως ἡσυχάζει.</p>

			<p>Ὁ διάβολος προσπάθησε πάλι νὰ τὸν πειράξει<br>
			Θεοῦ ἐκτελεῖ τὶς ἐντολὲς καὶ ἤτανε ἐντάξει.</p>

			<p>Κακιὰ γυναίκα ὁ σατανᾶς εἶχε δασκαλεμένη<br>
			τὴν στέλνει εἰς τὸν ὅσιο ἦταν μασκαρεμένη.</p>

			<p>Ἦταν κακιᾶς διαγωγῆς ἐπῆγε νὰ τὸν πείσῃ<br>
			νὰ διεγείρει ἅγιον καὶ νὰ τὸν ξεμυαλίσῃ.</p>

			<p>Φορέματά της ἔβγαλε ἦταν πολυτελείας<br>
			καὶ φόρεσε ἐνδύματα πτωχά της ἐπαιτείας.</p>

			<p>Σ᾿ ἕνα σακούλι ροῦχα της στὸ χέρι τῆς κρατοῦσε<br>
			τὰ βήματά της στὸ κελὶ ὁσίου ὁδηγοῦσε.</p>

			<p>Ἐνύκτησε σὰν βρέθηκε ἔξω ἀπ᾿ τὸ κελί του<br>
			τοῦ μίλησε ἀπάντηση νὰ πάρει τὴν φωνή του.</p>

			<p>Ἔκλαιγε πὼς νυκτώθηκε καὶ εἶναι σὲ ξένα μέρη<br>
			ζητοῦσε μέσα στὸ κελὶ ὅσιος νὰ τὴν φέρει.</p>

			<p>Στεναχωριέται ὁ ἅγιος ἦρθε σὲ ἀπορία<br>
			ἀμέσως τότε στὸν Θεὸν ζητοῦσε προστασία.</p>

			<p>Ἡ θέση ἦταν δύσκολη δὲν ξέρει τὶ νὰ κάνῃ<br>
			ἂν τὴν ἐξόριζε ἀπὸ ῾κει ἴσως καὶ νὰ πεθάνῃ.</p>

			<p>Σὰν προσευχήθη στὸν Θεόν, βγάζει ἀπόφασή του<br>
			τὴν βάζει μέσ᾿ στὸ σπήλαιο, παρὰ τὴν θέλησί του.</p>

			<p>Φωτιὰ ἄναψε νὰ ζεσταθῇ, χουρμάδες γιὰ νὰ φάῃ,<br>
			καὶ ὁ ὅσιος στὸ σπήλαιο στὸ βάθος εἶχε πάει.</p>

			<p>Ξημέρωσε κι ὁ ὅσιος ἐπῆγε νὰ τὴν διώξῃ,<br>
			ὅταν τὴν εἶδε ἐθαύμασε τὴν τόλμη της τὴν τόση.</p>

			<p>Αὐτὴ ἀπ᾿ τὰ μεσάνυχτα τότε εἶχε ξυπνήσει,<br>
			σὰν νύφη εἶχε στολιστεῖ γιὰ νὰ τὸν ξεμυαλίσῃ.</p>

			<p>Εἶχε αὐξήσει ὁ πονηρὸς τὴν ὡραιότητά της,<br>
			ζάλισε τὸ Μαρτινιανὸ ποὺ εὑρέθηκε μπροστά της.</p>

			<p>Τὸ βλέμμα της καὶ ἡ στάσι της ἔρωτα προκαλοῦσαν,<br>
			καὶ πάρα πολὺ τὰ λόγια της τὸν ἐστεναχωροῦσαν.</p>

			<p>Ἄρχισε μὲ τὸν ὅσιο τότε τὴν ὁμιλία,<br>
			τοῦ εἶπε ὅτι κατάγεται ἀπὸ τὴν Καισαρεία.</p>

			<p>Ἄκουσα γιὰ τὸ κάλλος σου, σὲ ἔβαλα στὴν καρδιά μου,<br>
			καὶ ἀπὸ ἄλλους ἔδωσὰ σε σὲ τὸν ἔρωτά μου.</p>

			<p>Τοῦ εἶπε καὶ οἱ ἅγιοι πὼς ἦσαν παντρεμένοι,<br>
			ἔκαναν οἰκογένεια, ἦσαν εὐχαριστημένοι.</p>

			<p>Ἐκλόνισε τὸν ἅγιο αὐτὴ ἡ ὁμιλία,<br>
			ποὺ ἔκανε ὁ παμπόνηρος σ᾿ αὐτὴν διδασκαλία.</p>

			<p>Σὰν ἄνθρωπος νικήθηκε, τοῦ ἄναψε καμίνι,<br>
			χωρὶς κρασὶ τὸν μέθυσε, δὲν ξέρει τὶ νὰ γίνῃ.</p>

			<p>Κατόπιν μετενόησε, εὐγῆκε ἀπ᾿ τὸ κελί του,<br>
			καὶ τὸν Θεὸν παρακαλεῖ μὴ χάσῃ τὴν ψυχή του.</p>

			<p>Τοὺς λογισμούς του ἄλλαξε, καὶ ἤτανε ἐντάξει,<br>
			καὶ λίγα ξύλα φρίντισε ἐτότε νὰ συνάξῃ.</p>

			<p>Μεγάλη ἄναψε φωτιά, ἀμέσως ἑτοιμάζει,<br>
			βγάζει τὰ ὑποδήματα πόδια ἐπάνω βάζει.<br>
			Πόνεσε μὲ τὸ κάψιμο, κλαίει καὶ ἀναστενάζει.</p>

			<p>Σοῦ ἄρεσε τὸ κάψιμο, εἶπε στὸν ἑαυτό του,<br>
			ὅταν θὰ μπῇς στὴν κόλασι, θ᾿ ἀντέχεις τὸν καημό του.</p>

			<p>Ἀμέσως κάνει προσευχὴ στὸ πταῖσμα ποὺ εἶχε πέσει,<br>
			καὶ ὁ πανάγαθος Θεὸς νὰ τοῦ τὸ συγχωρέσῃ.</p>

			<p>Τότε σηκώθηκε ἀπ᾿ τὴ γῆ ποὺ ἤτανε πεσμένος,<br>
			καμμένα τὰ ποδάρια του καὶ στεναχωρεμένος.</p>

			<p>Ὅταν ἡ γυνὴ ἐξάνοιξε τοῦ Ὁσίου αὐτὴ τὴν πρᾶξι,<br>
			σκέφτηκε τὰ ἁμαρτήματα ποὺ εἶχε διαπράξει.</p>

			<p>Μέσ᾿ στὴν φωτιὰ ἐπέταξε ροῦχα, χρυσαφικά της,<br>
			νὰ τιμωρήσῃ ἐθέλησε καὶ αὐτὴ τὰ σφάλματά της.</p>

			<p>Ἀμέσως τότε ἔπεσε στὰ πόδια τοῦ Ἁγίου,<br>
			αἰτία ἦταν τῆς φωτιᾶς αὐτὴ τοῦ μαρτυρίου.</p>

			<p>Ἐθύμωσε μὲ τὸν διάβολο ποὺ αὐτὴν εἶχε πειράξει,<br>
			νὰ πάῃ νὰ βρῇ τὸν ὅσιο, τὴν εἶχε διατάξει.</p>

			<p>Λέγει στὸν Μαρτινιανὸ νὰ κάνῃ προσευχή του,<br>
			θέλει νὰ γίνῃ μοναχή, νὰ πάρῃ τὴν εὐχή του.</p>

			<p>Τότε, τῆς εἶπε ὁ γέροντας, δαίμονα θὰ νικήσῃς,<br>
			ὅταν τὶς ὑποσχέσεις σου δὲν θὰ τὶς λησμονήσῃς.</p>

			<p>Τὶς ἡδονὲς νὰ τὶς μισῇς, εἶν᾿ τοῦ παρόντος βίου,<br>
			πάντα νὰ ὑποτάσσεσαι στὸ θέλημα Κυρίου.</p>

			<p>Νὰ πᾶς στὰ Ἱεροσόλυμα, νὰ βρεῖς Παύλα παρθένα,<br>
			νὰ συγχωρέσῃ ὁ Θεὸς ὅτι ἔχεις καμωμένα.</p>

			<p>Ὅταν γυναίκα ἔφυγε, ἐμπῆκε στὸ κελί του,<br>
			σὰν τὸν προφήτη τὸν Δαυὶδ κάνει τὴν προσευχή του.</p>

			<p>Ἡ γυναίκα κατευθύνθηκε εἰς τοὺς Ἁγίους Τόπους,<br>
			τὴν ἁμαρτία ἄφησε καὶ ἁμαρτωλοὺς ἀνθρώπους.</p>

			<p>Ὁσία Παῦλα βρῆκε ἐκεῖ καὶ ἐξομολογήθη,<br>
			τὸ σχῆμα τῶν μοναζουσῶν χάρη Θεοῦ ἐνδύθη.</p>

			<p>Ὅταν ἐμετανόησε, ἔκανε ἕνα θαῦμα,<br>
			διότι ἡ μετάνοια εἶναι μεγάλο πράγμα.</p>

			<p>Γυναίκα πῆγε ἄρρωστη, στὰ μάτια της πονοῦσε,<br>
			τὴν Παῦλα ἐπαρακάλεσε γιὰ νὰ τὴν ἐβοηθοῦσε.</p>

			<p>Τὴν νέα τότε μοναχὴ ἡ Παῦλα διατάζει,<br>
			νὰ εὐχηθῇ γιὰ τὴν τυφλή, ἐκείνη δὲν διστάζει.</p>

			<p>Προσεύχεται ἡ μοναχὴ ἡ μετανοημένη,<br>
			βλέπει ἡ ἄρρωστη τὸ φῶς καὶ εἶν᾿ εὐχαριστημένη.</p>

			<p>Ὁ ὅσιος στὰ πόδια του ὑπέφερε ἑπτὰ μῆνες,<br>
			ποὺ τὰ εἶχε κάψει μὲ φωτιὰ καὶ πέρασε ὀδύνες.</p>

			<p>Ἀπ᾿ τὸ κελί του ἔφυγε, ἐπῆγε στὸ λιμάνι,<br>
			καὶ βρῆκε ἕναν πλοίαρχο, ἐρώτηση τοῦ κάνει.</p>

			<p>Ἂν ξέρει ἔρημο νησὶ ἐκεῖ νὰ κατοικήσῃ,<br>
			καὶ τὴν ὑπόλοιπη ζωὴ ἐκεῖ νὰ τὴν ἐζήσῃ.</p>

			<p>Ξέρω, τοῦ λέγει, ἕνα νησί· θὰ σὲ εὐχαριστήσῃ·<br>
			ὁ ὅσιος καὶ ὁ πλοίαρχος ἔχουνε συμφωνήσει.</p>

			<p>Ὁ πλοίαρχος εἰς τὸ νησὶ γιὰ τρεῖς φορὲς τὸ χρόνο,<br>
			νὰ τοῦ πηγαίνει στὸ νησὶ νερό, ψωμί, αὐτὰ μόνο.</p>

			<p>Μέσα στὸ πλοῖο μπήκανε, εἴχανε ξεκινήσει,<br>
			τὸ βράδυ κιόλας ἔφθασαν οἱ δύο στὸ ξερονήσι.</p>

			<p>Τοῦ πρότεινε ὁ πλοίαρχος καλύβι νὰ τοῦ φτιάξῃ,<br>
			δὲν δέχτηκε ὁ ὅσιος ποὺ θέλει νὰ μονάσῃ.</p>

			<p>Τὸν πολεμᾷ ὁ σατανᾶς πάλι στὸ ξερονήσι,<br>
			ἕνα καράβι βούλιαξε ποὺ εἶχε ναυαγήσει.</p>

			<p>Οἱ ἐπιβάτες πνίγηκαν, γυνὴ μόνη ἐσώθη,<br>
			μὲ τρικυμία πνίγηκαν οἱ ναῦτες καὶ οἱ ἀνθρῶποι.</p>

			<p>Μὲ μιὰ σανίδα σώθηκε γυναίκα ἦν ὡραία,<br>
			θέλησε μὲ τὸν ἀσκητὴ νὰ κάνουνε παρέα.</p>

			<p>Προσπάθησεν ὁ Ἅγιος τότε νὰ τὴν βοηθήσῃ,<br>
			καὶ τὸν παγκάκιστο ἐχθρὸ ἐκεῖ νὰ τὸν νικήσῃ.</p>

			<p>Προσεύχεται Μαρτινιανός, στὴν θάλασσα πηγαίνει,<br>
			τὴν ἔβγαλε ἀπ᾿ τὸ νερὸ τὴν θαλασσοδαρμένη.</p>

			<p>Θέλει νὰ φύγει ὁ ἅγιος, μόνη νὰ τὴν ἀφήσῃ,<br>
			πρὶν πάῃ ἐκεῖ ὁ σατανᾶς καὶ νὰ τοὺς σκανδαλίσῃ.</p>

			<p>Τῆς εἶπε γιὰ τὸν πλοίαρχο, νερό, ψωμὶ θὰ φέρνῃ,<br>
			νὰ ἔχῃ τὸ θάρρος στὸ Θεὸ καὶ αὐτὴ νὰ ὑπομένῃ.</p>

			<p>Στὴν κόρη σὰν εὐχήθηκε, στὴν θάλασσα πηγαίνει,<br>
			δύο δελφίνια τὸν κρατοῦν, πατᾶ στὴ γῆ καὶ βγαίνει.</p>

			<p>Σὰν ξένος ἤθελε νὰ ζῇ καὶ ἔκανε πορεία,<br>
			καὶ μὲ κανέναν ἄνθρωπο δὲν ἔπιανε φιλία.</p>

			<p>Χωριὰ καὶ πόλεις ἐγύρισε καὶ τέλος στὴν Ἀθήνα,<br>
			ἄφησε τὴν ψυχούλα του, ὡραία σὰν τὰ κρίνα.</p>

			<p>Ὁ πλοίαρχος πηγαίνει τροφὴ ἐκεῖ στὸ ξερονήσι,<br>
			ἡ κόρη τὸν παρακαλεῖ νὰ μὴν τὴν λησμονήσῃ.</p>

			<p>Νὰ πάρῃ καὶ ἐκεῖ τὴν σύζυγο ὅταν θὰ ξαναπάει,<br>
			γιὰ νὰ τὴν ντύσῃ ἀνδρικὰ ροῦχα νὰ τὴν φυλάῃ.</p>

			<p>Ἐνήστευε, προσευχότανε, ὁσία εἶχε γίνει,<br>
			σὰν ἕξι χρόνια πέρασαν, ἐπέθανε κι ἐκείνη.</p>

			<p>Πλοίαρχος καὶ γυναίκα του τὴν βρῆκαν πεθαμένη,<br>
			τὴν πῆραν καὶ ὁσιακῶς εἶν᾿ ἐνταφιασμένη.</p>

			<p>Ὦ Ὅσιε Μαρτινιανέ, ἂς ἔχωμε τὴν εὐχή σου,<br>
			νὰ ἔχουμε ἠθικότητα, κάνε τὴν προσευχή σου.</p>

			</td>
		</tr>
	</table>
</div>

<hr>

</body>

</html>