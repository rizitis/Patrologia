<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Γρηγόριος Σιναΐτης</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Γρηγόριος Σιναΐτης</h1>

<p style="text-align: center">6 Ἀπριλίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Μορφώνεται ὁ χριστιανὸς στοὺς βίους τῶν Ἁγίων,<br>
			ψυχή του κατανύγεται στὸν ἰδικόν τους βίο.</p>

			<p>Τὸν ὅσιο Γρηγόριο τὸν λένε Σιναΐτη,<br>
			διότι στὸ Ὄρος τὸ Σινᾶ προσκύνησε μὲ πίστι.</p>

			<p>Γεννήθηκε σ᾿ ἕνα χωριὸ Λούκουλο στὴν Ἀσία,<br>
			γονεῖς του ἦσαν εὐσεβεῖς καὶ εἶχαν περιουσία.</p>

			<p>Ἔτσι ὁ μικρὸς Γρηγόριος ἀπὸ μικρὸς στὸ σπίτι,<br>
			ἔμαθε ἀπὸ τοὺς γονεῖς γιὰ τοῦ Χριστοῦ τὴν πίστι.</p>

			<p>Τότε μεγάλη συμφορὰ ἔπεσε στὴν Ἀσία,<br>
			οἱ Τοῦρκοι οἱ Ἀγαρηνοὶ κάνουν λεηλασία.</p>

			<p>Αἰχμάλωτους ἀπήγαγαν Γρηγόριο καὶ γονεῖς του,<br>
			σκλάβους νὰ τοὺς πουλήσουνε, τοὺς πήρανε μαζί τους.</p>

			<p>Γονεῖς καὶ ὁ Γρηγόριος πῆγαν στὴν Ἐκκλησία,<br>
			νὰ τοὺς γλιτώσῃ ὁ Θεὸς ἀπ᾿ τὴν αἰχμαλωσία.</p>

			<p>Σὰν ἄκουσαν τὴν προσευχὴ ἐκκλησιαζομένοι,<br>
			πολὺ ἐσυγκινήθηκαν, εἶν᾿ ἀποφασισμένοι.</p>

			<p>Τυρράνους νὰ πληρώσουνε, ἀργύρια νὰ δώσουν,<br>
			Γρηγόριο καὶ τοὺς γονεῖς νὰ τοὺς ἐλευθερώσουν.</p>

			<p>Λύτρα ἐδῶσαν χριστιανοὶ εἰς τὴν Λαοδικεία,<br>
			Γρηγόριος καὶ οἱ γονεῖς βρῆκαν ἐλευθερία.</p>

			<p>Κατόπιν ὁ Γρηγόριος πρὸς Κύπρο ταξιδεύει,<br>
			θέλει νὰ γίνῃ μοναχὸς καὶ γέροντα γυρεύει.</p>

			<p>Μοναχικὸ τὸ ἔνδυμα γέροντας τόνε ντύνει,<br>
			χωρὶς κανονικὴ κουρὰ Γρηγόριο ἀφήνει.</p>

			<p>Ἀπὸ τὴν Κύπρο ἔφυγε καὶ στὸ Σινᾶ πηγαίνει,<br>
			νηστεύει καὶ προσεύχεται, ἀκολουθία ψέλνει.</p>

			<p>Λίγο νεράκι καὶ ψωμὶ περνοῦσε πᾶσα ἡμέρα,<br>
			ἀηδονιοῦ εἶχε φωνή, ἔψαλε τὴν φλογέρα.</p>

			<p>Μητέρα ἦν τῶν ἀρετῶν ἡ ταπεινοφροσύνη,<br>
			μαζὶ μὲ τὴν ὑπακοή, ἀπέκτησε καὶ ἐκείνη.</p>

			<p>Τὸ βράδυ πάντα ἔκλεινε τὶς πόρτες στὸ κελί του,<br>
			καὶ προσευχόταν στὸ Θεὸ μὲ ὅλη τὴν ψυχή του.</p>

			<p>Διάβαζε μὲ εὐλάβεια, εἶχε φιλομαθεία,<br>
			εἰς τὴν Ἁγία τὴν Γραφὴ κι Ἁγίων τὰ βιβλία.</p>

			<p>Τὸν ζήλεψε ὁ σατανᾶς· γιὰ νὰ τὸν πολεμήσῃ,<br>
			πείραξε ἄλλους μοναχούς, τὸν εἴχανε φθονήσει.</p>

			<p>Ἐνάρετος ὁ Γρηγόριος, παγίδες ἐχθροῦ σβήνει,<br>
			τὴ νύχτα φεύγει ξαφνικὰ καὶ τὴν Μονὴ ἀφήνει.</p>

			<p>Ἐπῆρε τὸ Γεράσιμο ἐτότε μαθητή του,<br>
			Ἁγίους Τόπους προσκυνοῦν, νἆν᾿ ὁ Θεὸς μαζί τους.</p>

			<p>Καλοὺς Λιμένας ἐτράβηξαν, ποὺ εἶναι εἰς τὴν Κρήτη,<br>
			εὑρῆκαν ἕνα σπήλαιο, τὸ εἴχανε γιὰ σπίτι.</p>

			<p>Ἐκεῖ περνοῦσαν τὸν καιρὸ μὲ προσευχή, νηστεία,<br>
			λίγο νερό, λίγο ψωμί, κι ἐδιάβαζαν βιβλία.</p>

			<p>Εὑρῆκε ἕνα γέροντα, Ἀρσένιο ὄνομά του,<br>
			καὶ ὠφελήθηκε πολὺ μὲ λόγια θεϊκά του.</p>

			<p>Νὰ ἔχῃ «φυλακὴ νοὸς» λέγει τοῦ Γρηγορίου,<br>
			καὶ τὴν καρδίαν καθαράν, δοσμένη τοῦ Κυρίου.</p>

			<p>Γιὰ νὰ νικᾶ τὸ διάβολο, νὰ κάνῃ προσευχή του,<br>
			νὰ εἶναι κατανυκτική, νἄχῃ ταπείνωσί του.</p>

			<p>Τὰ λόγια αὐτὰ θεμέλιωσαν πίστι τοῦ Γρηγορίου,<br>
			ποὺ Ἀρσένιος τοῦ ἔδειξε τὸ δρόμο τοῦ Κυρίου.</p>

			<p>Ἀπὸ τὴν Κρήτη ἔφυγε, στ᾿ Ἅγιον Ὄρος πάει,<br>
			πολλοὺς ἐνάρετους μοναχοὺς ἐκεῖ τοὺς συναντάει.</p>

			<p>Ὁ βιογράφος Κάλλιστος ποὺ ἦταν μαθητής του,<br>
			στὸν Ἅγιο Γρηγόριο γράφει γιὰ τὴν μορφή του.</p>

			<p>Ἀπ᾿ τὸ κελί του ἔβγαινε μετὰ τὴν προσευχή του,<br>
			ἐστόλιζε φωτοστέφανο πάντα τὴν κεφαλή του.</p>

			<p>Ἐδίδασκε ὁ Γρηγόριος τότε τοὺς Ἁγιορεῖτες<br>
			ποὺ ἔρχονταν καὶ τὸν ἄκουγαν ἀπὸ μονὲς καὶ σκῆτες.</p>

			<p>Προσέχετε μικρόβιο τῆς ὑπερηφανείας,<br>
			μὴν κατοικήσῃ μέσα σας καρπὸς τῆς ἁμαρτίας.</p>

			<p>Θερμῶς νὰ προσευχόμεθα, νὰ εἴμεθα κοντά του,<br>
			νὰ ἐκτελοῦμε τοῦ Χριστοῦ ἅγιο θέλημά του.</p>

			<p>Νὰ ἔχετε συναίσθησι γιὰ ἁμαρτήματὰ σας,<br>
			καὶ τότε ὁ ἅγιος Θεὸς θὰ βρίσκεται κοντὰ σας.</p>

			<p>Ὁ σατανᾶς ποὺ ἔβλεπε τὸ ἔργο του νὰ ἀκμάζῃ,<br>
			πάλι τὸν φθόνο στὶς καρδιὲς τῶν μοναχῶν τοὺς βάζει.</p>

			<p>Καὶ δίνει πάλι ὁ Ἅγιος στὸ σατανᾶ τὴν λύπη,<br>
			ἤρεμος καὶ γαλήνιος μονὴν ἐγκαταλείπει.</p>

			<p>Πῆγε σὲ τόπο ἔρημο, μονῆς Σίμωνος Πέτρα,<br>
			ἐνίκησε τὸ διάβολο, ποὺ εἶχε δικά του μέτρα.</p>

			<p>Καὶ τώρα λίγα γράφομε ἀπὸ τὴν ὁμιλία,<br>
			ποὺ ἔκανε στοὺς μοναχοὺς τότε διδασκαλία.</p>

			<p>Ἡ ἡσυχία καὶ ἡ προσευχὴ τὸ νοῦν πάντα αὐξάνει,<br>
			μὲ πρώτη τὴν ὑπακοὴ πρώτη ἀπ᾿ ὅλες βάνει.</p>

			<p>Τὸ πένθος καὶ τὰ δάκρυα εἶναι ἡ ἐργασία,<br>
			διὰ τὸν κάθε χριστιανὸ ποὺ θέλει σωτηρία.</p>

			<p>Μὴν σταματᾶ ἡ προσευχή, τὸ ἐπαναλαμβάνει,<br>
			ποὺ καθαρίζεται ὁ νοῦς καὶ θεῖον φῶς λαμβάνει.</p>

			<p>«Κύριε Ἰησοῦ Χριστέ, Υἱὲ τοῦ Θεοῦ, <br>
			ἐλέησὸν με τὸν ἁμαρτωλόν».</p>

			<p>Νὰ ἐπαναλαμβάνετε, μὴν σταματᾶ καθόλου,<br>
			μ᾿ αὐτὴν νικᾶ ὁ χριστιανὸς τὰ ἔργα τοῦ διαβόλου.</p>

			<p>Ἂν ἴσως μὲ τὴν προσευχὴ κουράζονται οἱ ὦμοι,<br>
			ὅμως διὰ τὸν Κύριον ὑπόμεινον ἀκόμη.</p>

			<p>Ἡ βασιλεία τοῦ Θεοῦ δίνεται στοὺς ἀνθρώπους,<br>
			ἐκεῖνοι ποὺ γιὰ Κύριον βιάζουν ἑαυτόν τους.</p>

			<p>Πατέρες λέν᾿ νὰ κάνωμε τὴν προσευχὴ μὲ στόμα,<br>
			καὶ ἄλλοι συμβουλεύουνε καὶ μὲ τὸ νοῦν ἀκόμα.</p>

			<p>Γρηγόριον τὸν Παλαμᾶ τὸν εἶχε μαθητή του,<br>
			καὶ ἔφθασε τὸ τέλος του γιὰ ἀναχώρησί του.</p>

			<p>Ἡ μνήμη του ἑορτάζεται στὶς ἕξι Ἀπριλίου,<br>
			νὰ ἔχωμε τὴν εὐχούλα του, Ὁσίου Γρηγορίου.</p>

			</td>
		</tr>
	</table>
</div>

<hr>

</body>

</html>