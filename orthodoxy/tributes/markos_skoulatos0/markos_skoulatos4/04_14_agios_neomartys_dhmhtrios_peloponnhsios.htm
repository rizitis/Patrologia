<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Νεομάρτυς Δημήτριος ο Πελοποννήσιος</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Νεομάρτυς Δημήτριος ὁ Πελοποννήσιος</h1>

<p style="text-align: center">14 Ἀπριλίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Ὁ Ἅγιος γεννήθηκε Λιγούδιστα Ἀρκαδίας,<br>
			ὄνομα τοῦ πατέρα του τὸν λέγανε Ἠλία.</p>

			<p>Μητέρα δὲν ἐγνώρισε γιατὶ εἶχε πεθάνει,<br>
			πατέρας του παντρεύτηκε, πῆρε γυναίκα ἄλλη.</p>

			<p>Σὰν μητριὰ τὰ δύο παιδιὰ δείχνει ἀδιαφορία<br>
			ἀπὸ κοντά της φύγανε ἀπὸ στεναχωρία.</p>

			<p>Ἔτσι ὁ πρῶτος ἀδερφὸς στὴν Τρίπολη πηγαίνει<br>
			σὲ τούρκικη οἰκογένεια τότε ὑπηρέτης μένει.</p>

			<p>Ἐπῆγε καὶ ὁ Δημήτριος καὶ κάθησε κοντά του<br>
			καὶ ὁ μεγάλος ἀδερφὸς τὸν εἶχε συντροφιά του.</p>

			<p>Μιὰ ἡμέρα ἐκεῖ ποὺ ἔχτιζαν, μάλωσαν τὸν Δημήτρη,<br>
			καὶ ὑπηρέτης ἔγινε σὲ ἄλλου Τούρκου σπίτι.</p>

			<p>Δημήτρης ὅμως ἤτανε μικρὸς στὴν ἡλικία,<br>
			καὶ δυστυχῶς ἀρνήθηκε χριστιανικὴ θρησκεία.</p>

			<p>Μὲ τούρκικα ἐνδύματα ἔντυσαν τὸ Δημήτρη,<br>
			καὶ πῆγε ἐκεῖ ὁ ἀδερφὸς γιὰ νὰ τὸν συναντήσῃ.</p>

			<p>Τότε ἀντὶ νὰ λυπηθῇ διὰ τὸν ἀδερφό του,<br>
			ζήλεψε Τοῦρκος ἔγινε, ξεχνάει τὸ Χριστό του.</p>

			<p>Λυπήθηκε σὰν τ᾿ ἄκουσε ὁ δύστυχος πατέρας,<br>
			νὰ συναντήσῃ τὰ παιδιὰ ἐπῆγε μίαν ἡμέρα.</p>

			<p>Σὰν τὄμαθε Δημήτριος τότε ἀπ᾿ τὴν ντροπή του,<br>
			πατέρας του δὲν θέλησε νὰ μάθῃ ἄρνησί του.</p>

			<p>Σὲ ἕνα μέρος κρύφτηκε καὶ ἤτανε κλεισμένος,<br>
			πατέρας δὲν τὸν ἔβρισκε κι ἦταν δυστυχισμένος.</p>

			<p>Θέλει νὰ φύγῃ ὁ ἅγιος ἀπὸ τοῦ Τούρκου σπίτι,<br>
			γιατὶ αἰτία ἔγινε νὰ ἀρνηθῇ τὴν πίστι.</p>

			<p>Ἡ οἰκογένεια αὐτὴ Τούρκου ἦταν κουρέα,<br>
			καὶ δοῦλος ὁ Δημήτριος, τοὺς ἔκανε παρέα.</p>

			<p>Ἐκεῖ ἀνταμώνει χριστιανοὺς ποὺ πήγαιναν στὴ Σμύρνη,<br>
			μαζί τους τότε ἔφυγε ἀπὸ τὴν ὥρα ἐκείνη.</p>

			<p>Στὴ Μαγνησία ἔφθασε, ὅπου ἦσαν γνωστοί του,<br>
			τότε σὲ ἕνα ἔμεινε γιὰ συντροφιὰ μαζί του.</p>

			<p>Θέλει νὰ βρῇ πνευματικό, νὰ εἰπῇ τὴν ἁμαρτία,<br>
			ποὺ μὲ τοὺς Τούρκους δέχθηκε τὴν βρομερὴ θρησκεία.</p>

			<p>Σ᾿ αὐτὸν ποὺ φιλοξένησε Δημήτριο στὸ σπίτι,<br>
			ὅλην τὴν ἱστορία του ὁ Μάρτυς ἐδιηγήθη.</p>

			<p>Στὸ μέρος τῶν Κυδωνιῶν ἔστειλε τὸν Δημήτρη,<br>
			νὰ εἰπῇ εἰς τὸν ἡγούμενο πῶς ἄλλαξε τὴν πίστι.</p>

			<p>Τοῦ ἡγουμένου εἶχε πεῖ τότε τὴν ἁμαρτία,<br>
			τὸν μύρωσε· ἡ συνείδησι εὑρῆκε ἡσυχία.</p>

			<p>Εἰς τοῦ Προδρόμου τὴν Μονὴ ἐπῆγε νὰ προσκυνήσῃ,<br>
			παρακαλεῖ τὸν ἅγιο γιὰ νὰ τόνε βοηθήσῃ.</p>

			<p>Ἄναψε πόθος μέσα του, θέλει νὰ μαρτυρήσῃ,<br>
			μεγάλο λάθος ἔκανε καὶ θέλει νὰ τὸ σβήσῃ.</p>

			<p>Σὰν εἶπε σὲ ἕνα φίλο του μαρτύριο πὼς βάζει<br>
			ἀπὸ μαρτυρολόγιο ἐκεῖνος τοῦ διαβάζει.</p>

			<p>Σὰν ἄκουσε ὁ Δημήτριος πίστι Νεομαρτύρων,<br>
			τότε ἡ καρδιά του ἄναψε κι ἐφλόγιζε τριγύρω.</p>

			<p>Χρυσὴ κανδήλα κρέμασε στὸν Πρόδρομο Ἰωάννη,<br>
			ποὺ τὸν ἐπαρακάλεσε, βοήθεια νὰ τοῦ κάνῃ.</p>

			<p>Σὰν εἶπε στὸν ἡγούμενο θέλει νὰ μαρτυρήσῃ,<br>
			στὴ Χίο σὲ πνευματικό, τοὖπε νὰ βρῇ τὴν λύσι.</p>

			<p>Τὸν ἐδέχθη ὁ πνευματικὸς μὲ χαρὰ καὶ μὲ ἀγάπη,<br>
			καὶ τοῦ ἐφανέρωσε σκοπὸ κι αὐτὰ ποὺ εἶχε πάθει.</p>

			<p>Κατόπιν τὸν ἐπήνεσε διὰ τὴν προθυμία,<br>
			ποὺ θυσιάζει τὴν ζωὴ γιὰ τοῦ Χριστοῦ θρησκεία.</p>

			<p>Τοῦ εἶπε ἡ ἐξομολόγησις σβήνει τὴν ἁμαρτία,<br>
			ἀνθρώπους πρῴην ἁμαρτωλοὺς τιμᾶ ἡ Ἐκκλησία.</p>

			<p>Τοῦ ἔφερε ὡς παράδειγμα Ἀπόστολο τὸν Πέτρο,<br>
			νὰ κανονίσῃ καὶ αὐτὸς τὸ ἰδικόν του μέτρο.</p>

			<p>Μπορεῖς λοιπὸν νὰ βρῇς κι ἐσὺ τόπο καὶ ἡσυχία,<br>
			καὶ τότε μὲ μετάνοια θὰ σβήσῃς ἁμαρτία.</p>

			<p>Τοῦ πετεινοῦ σὰν ἄκουσε ὁ Πέτρος τὴν φωνή του,<br>
			ἔκλαιγε δάκρυα πικρὰ σὲ ὅλη τὴν ζωή του.</p>

			<p>Ὅμως καὶ τὸ μαρτύριον πάρα πολὺ ἀξίζει,<br>
			ἀνώτερο ἀπὸ μετάνοια Χριστὸς τὸ ἀναγνωρίζει.</p>

			<p>Σὲ βλέπω ὅμως νεαρὸ πολὺ στὴν ἡλικία,<br>
			ἀντὶ γιὰ τὸ μαρτύριο κάνε ἔργα μετανοίας.</p>

			<p>Ἄκουσε θεῖες συμβουλὲς ἀπ᾿ τὸν πνευματικό του,<br>
			μὰ ὅμως ὁ Δημήτριος μαρτύριο εἶχε σκοπό του.</p>

			<p>Ζήτησε τοῦ πνευματικοῦ νὰ τὸν παρηγορήσῃ,<br>
			εἰς τὸν Μοριᾶ νὰ πορευθῇ, Χριστὸν νὰ ὁμολογήσῃ.</p>

			<p>Λευκοντυμένο ἅγιο εἶδε στὴν προσευχή του,<br>
			τοῦ εἶπε στὸν ἀγώνα του πὼς θὰ ἦταν μαζί του.</p>

			<p>Πάλι ἐξομολογήθηκε μὲ μάτια τῶν δακρύων,<br>
			καὶ τότε ἐκοινώνησε Ἀχράντων Μυστηρίων.</p>

			<p>Εἰς τὸ χωριὸ σὰν ἔφθασε, ἐπῆγε στὸν κουρέα,<br>
			στὸν πρῴην του ἀφεντικὸ ποὺ ἔκαναν παρέα.</p>

			<p>Τοὺς εἶπε ὁ Δημήτριος· γι᾿ αὐτὸ ἦρθα ἐδῶ πάλι<br>
			νὰ μαρτυρήσω τὸ Χριστό, νὰ κόψουν τὸ κεφάλι.</p>

			<p>Οἱ Τοῦρκοι τὸν ἁρπάξανε, τὸν πᾶν᾿ στὸν ἡγεμόνα,<br>
			ἄκουσε τὸν Δημήτριο, τοῦ ἔβαλε κανόνα.</p>

			<p>Ὑπόσχεσι εἰς τὴν ἀρχὴ ἀρχίζει κολακεῖες,<br>
			εἶδε πὼς δὲν μετανοεῖ, τοῦ βάζει τιμωρίες.</p>

			<p>Ὁ δικαστὴς τοῦ ἔλεγε νὰ ἀρνηθῇ τὴν πίστι,<br>
			μὰ ὁ Δημήτριος θαρρετὰ ὀρθὰ ἀπολογήθη.</p>

			<p>Τοὺς εἶπε· εἶμαι χριστιανός, τὴν πίστι δὲν ἀλλάζω,<br>
			σὲ πρόσκαιρα μαρτύρια ποτὲ δὲν δειλιάζω.</p>

			<p>Ἄγριος ἦν ὁ ἀγαρηνὸς στὴν ὄψι καὶ στὴ γνώμη,<br>
			σὲ δικαστὴ ἀνώτερο τὸν ὁδηγεῖ ἀκόμη.</p>

			<p>Τὰ λόγια καὶ φοβέρες τους δὲν κάμπτουν τὸν Δημήτρη,<br>
			τοῦ εἶπε πὼς Ἰησοῦ Χριστοῦ δὲν θὰ ἀρνηθῇ τὴν πίστι.</p>

			<p>Ὁ δικαστὴς ἀπόρησε μὲ γενναιότητά του,<br>
			ἀπελπισμένος βρέθηκε ἡ ἐξοχότητά του.</p>

			<p>Τὸν ἔβαλαν στὴ φυλακὴ γιὰ νὰ τὸν φοβερίσουν,<br>
			καὶ ἂν δὲν ἀρνιόταν τὸν Χριστὸν νὰ ἀποκεφαλίσουν.</p>

			<p>Τὸ ἄκουσε ὁ Δημήτριος ποὺ ἤτανε δεμένος,<br>
			καὶ γελαστὸς στὸ πρόσωπο, ἦν εὐχαριστημένος.</p>

			<p>Στὸ δρόμο μαρτυρίου του ὁ Δημήτριος φωνάζει,<br>
			Ἐσταυρωμένον Ἰησοῦ δέεται καὶ δοξάζει.</p>

			<p>Δίνει τρία κτυπήματα εἰς τὴν διαταγή του,<br>
			τοῦ Δημητρίου νὰ κοπῇ εὐθὺς ἡ κεφαλή του.</p>

			<p>Δήμιος πρῶτο κτύπημα στὴν κεφαλή του βάνει,<br>
			ἀμέσως ὁ Δημήτριος τὴν προσευχή του κάνει.</p>

			<p>Τὸ «Μνήσθητί μου Κύριε» σὰν τὸ ληστὴ φωνάζει,<br>
			καὶ δεύτερο τώρα κτύπημα δήμιος ἑτοιμάζει.</p>

			<p>Ράπισμα δίνει ὁ δήμιος στὸν Ἅγιο Δημήτρη,<br>
			σὰν ἄκουσε τὴν προσευχὴ εἰς τοῦ Χριστοῦ τὴν πίστι.</p>

			<p>Στὸ δεύτερο τὸ κτύπημα τὸ ἐπαναλαμβάνει,<br>
			τὸ «Μνήσθητί μου Κύριε», εἶπε προτοῦ πεθάνῃ.</p>

			<p>Ὅμως τὴν τίτη τὴν φορὰ ἁγία κεφαλή του,<br>
			ἔμεινε πιὰ ἀμίλητος παρέδωσε ψυχή του.</p>

			<p>Ἡ ὥρα τρίτη ἤτανε, δέκα καὶ τρεῖς τ᾿ Ἀπρίλη,<br>
			ποὺ ἡ ψυχή του ἔγινε ἀκοίμητο καντήλι.</p>

			<p>Ὁ βιογράφος Ζηλωτὴς ἤτανε τῶν Ἁγίων<br>
			καὶ ἔγραψε τοῦ Δημήτριου ἀπὸ ἀρχῆς τὸν βίο.</p>

			<p>Τὸ αἷμα του οἱ χριστιανοὶ ἀπὸ τὸ λείψανό του,<br>
			τὸ πήρανε στὸ σπίτι τους, νὰ τὸ ἔχουν φυλαχτό τους.</p>

			<p>Πολλοὶ ἐθεραπεύθησαν ποὺ ἦσαν ἀρρωστημένοι,<br>
			τὸ ἅγιον τὸ αἷμα του φάρμακο εἶχε γίνει.</p>

			<p>Τὸ ἱερόν του λείψανο θαύματα εἶχε κάνει,<br>
			τὸν ἔβλεπαν οἱ χριστιανοὶ ποὺ εἶχεν ἀποθάνει.</p>

			<p>Σὲ λίγη ὥρα ποὺ ἔκοψαν ἁγία κεφαλή του,<br>
			ἀνοίξανε τὰ μάτια του, σὰν ζωντανὴ ἡ μορφή του.</p>

			<p>Ἤτανε ροδοκίτρινο, λαμπρὸ τὸ πρόσωπό του,<br>
			ὁ ἅγιος χαρούμενος ἔδωσε ἑαυτόν του.</p>

			<p>Καὶ ἄλλο θαῦμα οἱ χριστιανοὶ στὸ λείψανο κοιτοῦσαν,<br>
			λευκοφοροῦν νέοι ἄνθρωποι, στὴ γῆ δὲν ἐπατοῦσαν.</p>

			<p>Ἕνα καὶ περισσότερο μέτρο ἀπ᾿ τὴν γῆ ἐπάνω,<br>
			τὸ λείψανο ἐψάλλανε εἰς πεῖσμα τῶν τυράννων.</p>

			<p>Τρία ἡμερονύκτια ἔλαμπε σὰν τὸ χιόνι,<br>
			οἱ Τοῦρκοι εἶπαν νὰ καῇ, τὴν πίστι τους τυφλώνει.</p>

			<p>Οἱ χριστιανοὶ μὲ χρήματα τότε τὸ ἀγοράσαν,<br>
			τὸ πήρανε ἐλεύθερο καὶ τὸ ἐναταφιάσαν.</p>

			<p>Ἕνα παιδὶ ἀρρώστησε βαριὰ γιὰ νὰ πεθάνῃ,<br>
			τοῦ ἁγίου τὸ πουκάμισο τὴν θεραπεία κάνει.</p>

			<p>Μιὰ γυναίκα ἤτανε τυφλὴ στὸ ἕνα μάτι,<br>
			αἷμα ἁγίου ἐπλύθηκε κι εἶναι χαρὰ γεμάτη.</p>

			<p>Ὦ, Ἅγιε Δημήτριε, γενναῖο παλληκάρι,<br>
			ἀρρώστους σὺ ὑγίαινε, εἶσαι Μοριᾶ καμάρι.</p>

			</td>
		</tr>
	</table>
</div>

<hr>

</body>

</html>