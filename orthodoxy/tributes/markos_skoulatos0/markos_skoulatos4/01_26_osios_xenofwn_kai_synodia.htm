<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Ξενοφών και συνοδία</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Ξενοφῶν καὶ συνοδία</h1>

<p style="text-align: center">26 Ἰανουαρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Εἰς τὴν Κωνσταντινούπολι ὁ Ἅγιος ἐγεννήθη,<br>
			ποὺ ἔγινε ἡ Ἁγία Σοφία καὶ ἐμεγαλουργήθη.</p>

			<p>Μαζὶ μὲ Ἰουστινιανὸ κάνει συνεργασία,<br>
			καὶ βοηθός του ἤτανε ποὺ ἐκτίσθη ἡ Ἐκκλησία.</p>

			<p>Ἡ σύζυγός του ἦταν καλή, τὴν ἔλεγαν Μαρία,<br>
			τὰ τέκνα τους ἀνέθρεψαν κατὰ Χριστοῦ παιδεία.</p>

			<p>Τὸν πρῶτο λέν᾿ Ἀρκάδιο, τὸν ἄλλο Ἰωάννη,<br>
			σκέφτηκε μὲ τὴν σύζυγο ἐγκράτεια νὰ κάνῃ.</p>

			<p>Τοὺς φύτεψε εὐσέβεια μέσα εἰς τὴν καρδιά τους<br>
			χαριτωμένα ἤτανε τὰ δύο καλὰ παιδιά τους.</p>

			<p>Τὰ ἔστειλαν στὴ Βηρυττὸ ἐκεῖ νὰ μορφωθοῦνε,<br>
			ἀρρώστησε ὁ πατέρας τους καὶ πίσω τὰ καλοῦνε.</p>

			<p>Πρὶν νὰ πεθάνῃ τὰ καλεῖ, τὰ νουθετεῖ κοντά του,<br>
			καὶ γιὰ τὸ δρόμο τοῦ Χριστοῦ μιλεῖ εἰς τὰ παιδιά του.</p>

			<p>Νὰ σέβονται τοὺς ἱερεῖς, πάντα νὰ τοὺς τιμοῦνε,<br>
			τάξι τῆς Ἐκκλησίας μας πάντα νὰ ἀκολουθοῦνε.</p>

			<p>Λιτὸ νἆν᾿ τὸ τραπέζι σας σὰν μοναχοὶ νὰ ζεῖτε,<br>
			καὶ πάντα τὴν μητέρα σας πολὺ νὰ εὐλαβεῖσθε.</p>

			<p>Τοὺς δούλους ὑπηρέτες σας πολὺ νὰ ἀγαπᾶτε,<br>
			ὅταν γεράσουνε καὶ αὐτοὶ νὰ τοὺς γηροκομᾶτε.</p>

			<p>Καὶ τελευταία ἄκουσαν μιὰ παραγγελία,<br>
			τὸ νὰ κληρονομήσουνε Χριστοῦ τὴν βασιλεία.</p>

			<p>Καὶ τὰ παιδιά του ἔκλαιγαν γιὰ τὶς παραγγελίες,<br>
			πρὶν φύγει ὁ πατέρας τους, ἔδινε ὁδηγίες.</p>

			<p>Παρακαλοῦσε τὰ παιδιὰ μιὰ χάρη νὰ ζητήσῃ,<br>
			μιὰ προσευχὴ εἰς τὸν Θεὸν λίγα χρόνια νὰ ζήσῃ.</p>

			<p>Πατέρας συγκινήθηκε καὶ τὸ πρωὶ κοντά του<br>
			ἐκάλεσε καὶ μίλησε καὶ πάλι στὰ παιδιά του.</p>

			<p>Τὴ νύχτα παρακάλεσα Θεὸν στὴν προσευχή μου<br>
			νὰ παρατείνῃ ἂν ἤθελε ἀκόμα τὴν ζωή μου.</p>

			<p>Ὁ Θεὸς τὸν ἔκανε καλά, χαρῆκαν τὰ παιδιά του,<br>
			τοῦ σεβαστοῦ πατέρα τους εἶχαν τὴν συντροφιά του.</p>

			<p>Τὰ ἔστειλε στὴ Βηρυττὸ παιδιὰ νὰ μορφωθοῦνε,<br>
			μὰ τρικυμία ἔπιασε, κόντεψαν νὰ πνιγοῦνε.</p>

			<p>Σὰν εἴδανε τὸν κίνδυνο, κάνουν τὴν προσευχή τους,<br>
			νὰ ἐργασθοῦν γιὰ τὸ Χριστό, νὰ σώσουν τὴν ψυχή τους.</p>

			<p>Οἱ ναῦτες καὶ ὁ πλοίαρχος ἔφυγαν ἀπ᾿ τὸ πλοῖο,<br>
			καὶ ἔμειναν τότε μοναχοὶ οἱ ἀδελφοὶ οἱ δύο.</p>

			<p>Ἀσπάσθηκαν καὶ ἅρπαξαν καθένας μιὰ σανίδα,<br>
			στὴ θάλασσα ἐρίχθηκαν, μὲ τοῦ Θεοῦ ἐλπίδα.</p>

			<p>Θεὸς τοὺς ἐβοήθησε καὶ στὴ στεριὰ ἐβγῆκαν,<br>
			σὲ δύο μέρη μακρινὰ ποὺ δὲν ἀνταμωθῆκαν.</p>

			<p>Εἰς τὴν ξηρὰ σὰν γλίτωσε βγῆκε ὁ Ἰωάννης,<br>
			γιὰ ἀδελφὸ παρακαλεῖ Θεὸν νὰ μὴν πεθάνῃ.</p>

			<p>Ἀφιερώθη στὸν Θεόν, πάει στὸ μοναστήρι,<br>
			τὸν κράτησε ὁ ἡγούμενος, τοῦ ἔκανε τὸ χατήρι.</p>

			<p>Ἐπροσευχήθη στὸν Θεὸν διὰ τὸν ἀδελφό του,<br>
			νὰ τὸν ξανάβρῃ, νὰ τὸν δῇ, πρὶν νὰ σβηστῇ τὸ φῶς του.</p>

			<p>Καὶ ὁ Ἀρκάδιος σὰν σώθηκε, κάνει τὴν προσευχή του,<br>
			σὰν τ᾿ ἀδελφοῦ του ἔμοιαζε τότε καὶ ἡ δική του.</p>

			<p>Βρῆκε ἀνθρώπους τοῦ ἔδωσαν ροῦχα καὶ φαγητό του,<br>
			κοιμᾶται καὶ σὲ ὄνειρο βλέπει τὸν ἀδελφό του.</p>

			<p>Διατὶ κλαῖς Ἀρκάδιε συνέχεια γιὰ μένα,<br>
			Θεὸς μᾶς ἔσωσε τοὺς δύο, ὅπως ἐμὲ καὶ ἐσένα.</p>

			<p>Χάρηκε καὶ εὐχαρίστησε Θεὸν μὲ τὴν καρδιά του,<br>
			ποὺ γλίτωσε τὸν ἀδελφὸ νὰ εἶναι συντροφιά του.</p>

			<p>Ὁ Ἀρκάδιος ταξίδεψε γιὰ τοὺς Ἁγίους Τόπους,<br>
			καὶ ὅταν ἐπροσκύνησε συνάντησε ἀνθρώπους.</p>

			<p>Στὸν δρόμο βλέπει γέροντα, τοῦ λέει τὸν καημό του,<br>
			ὁ γέροντας τοῦ ἁπαντᾷ πὼς ζεῖ ὁ ἀδελφός του.</p>

			<p>Ἀρκάδιος καὶ γέροντας πιάστηκαν ἀπ᾿ τὸ χέρι,<br>
			στ᾿ Ἁγίου Σάββα τὴν Μονὴ ἔγινε καλογέρι.</p>

			<p>Ὁ Ξενοφῶν ξαφνιάστηκε τὶ ἔγιναν τὰ παιδιά του,<br>
			εἶχε δύο χρόνια νὰ τὰ ἰδῇ, πονοῦσε ἡ καρδιά του.</p>

			<p>Ἕνας ἀπὸ τοὺς δούλους του, τοῦ εἶπε τὰ συμβάντα,<br>
			μέσα στὸ πλοῖο πνίγηκαν καὶ χάθηκαν γιὰ πάντα.</p>

			<p>Τὴν εἴδησι τότε αὐτὴ ἄκουσε καὶ Μαρία,<br>
			καὶ στὸν Θεὸ ἐκάνανε καὶ οἱ δύο εὐχαριστία.</p>

			<p>Κάνανε τότε προσευχή, βλέπουν στὸ ὄνειρό τους,<br>
			εἴχανε φωτοστέφανο τὰ δύο στὸ μέτωπό τους.</p>

			<p>Χαρήκανε οἱ δύο γονεῖς, Ἁγίους Τόπους πᾶνε,<br>
			ἐλπίζουν καὶ τὰ δύο παιδιὰ ἐκεῖ θὰ συναντᾶνε.</p>

			<p>Στὸν ἱερὸν τὸ Γολγοθᾶ ἐπῆγαν κι ἐπροσκυνῆσαν,<br>
			καὶ τὰ παιδιά τους μοναχοὺς εἶδαν καὶ τὰ γνωρίσαν.</p>

			<p>Πῆγαν μαζὶ μὲ γέροντα ποὺ τὰ εἶχε αὐτὸς μαζί του,<br>
			ἦσαν τὰ καλογέρια του, οἱ ὑποτακτικοί του.</p>

			<p>Ὁ γέροντας καὶ ὅλοι μαζὶ εἶχαν τραπεζαρία,<br>
			γνωρίστηκαν ὅλοι μαζί· εἶπαν τὴν ἱστορία.</p>

			<p>Γιὰ τὸ καραβοτσάκισμα, γλιτῶσαν μὲ σανίδα,<br>
			μὲ τοῦ Θεοῦ τὴν δύναμι, γονεῖς τοὺς ξαναεῖδαν.</p>

			<p>Ὅταν τ᾿ ἀκοῦσαν οἱ γονεῖς πῆραν χαρὰ μεγάλη<br>
			ὅλοι μαζὶ μὲ μιὰ φωνὴ Θεὸν δοξάζουν πάλι.</p>

			<p>Ξενοφῶν καὶ ἡ σύζυγος ἔγιναν καλογέροι,<br>
			ἔζησαν τότε χωριστὰ στὰ ἅγια ἐκεῖνα μέρη.</p>

			<p>Ἐπούλησαν τὰ ὑπάρχοντα ποὺ εἴχανε στὴν Πόλι,<br>
			καὶ σὲ ναοὺς καὶ σὲ φτωχοὺς τὴν ἐμοιράσαν ὅλη.</p>

			<p>Σὲ γυναικῶν ἱερὰ μονὴ ἐπῆγε τὴν Μαρία,<br>
			ἁγίασε καὶ σὲ ἄρρωστους ἔκανε θεραπεία.</p>

			<p>Τυφλοὺς τοὺς ἔκανε καλά, μὰ καὶ δαιμονισμένους,<br>
			ὅλους τοὺς ἐλευθέρωνε, τοὺς καταρρακωμένους.</p>

			<p>Ὁ ὅσιος δὲ Ξενοφῶν στὴν ἔρημο πηγαίνει,<br>
			τρίχινα ροῦχα φόρεσε, Χριστοῦ τὸν δρόμο παίρνει.</p>

			<p>Ἑορτάζεται ἡ οἰκογένεια ὁλόκληρη τ᾿ Ἁγίου,<br>
			εἰκοσιέξι τοῦ μηνὸς τοῦ Ἰανουαρίου.</p>

			<p>Μὲ τὶς πρεσβεῖες ὅλων αὐτῶν, εἴθε ὁ Θεὸς νὰ σώσῃ<br>
			ὅλους ἐμᾶς ἁμαρτωλούς, συγχώρησι νὰ δώσῃ.</p>

			</td>
		</tr>
	</table>
</div>

<hr>

</body>

</html>