<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγία Θεοδώρα η Βασίλισσα</title>
<link rel="stylesheet" type="text/css" href="../styles.css">
</head>

<body lang="el">

<h1>Ἁγία Θεοδώρα ἡ Βασίλισσα</h1>

<p style="text-align: center">11 Φεβρουαρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Πατρίδα ποὺ γεννήθηκε ἦν ἡ Παφλαγονία,<br>
			εἶχε γονεῖς χριστιανοὺς Θεοδώρα ἡ Ἁγία.</p>

			<p>Θεοκτίστη ἡ μητέρα της, πατέρας της Μαρῖνος,<br>
			καὶ Δρουγγαρίου ἀξίωμα εἶχε τότε ἐκεῖνος.</p>

			<p>Ἤτανε αὐτοκράτορας ἐτότε εἰς τὴν πόλι,<br>
			καὶ εἰς τὴν περιφέρεια τοῦ Βυζαντίου ὅλη.</p>

			<p>Θεόφιλος ὁ βασιλεύς, βασίλευε στὴν πόλι,<br>
			κι ἐγύρεψε βασίλισσα, νὰ μπῇ στὸ περιβόλι.</p>

			<p>Κοπέλες δυὸ ἐξέλεξε, κάλεσε στὸ παλάτι,<br>
			γιὰ νὰ γενῇ βασίλισσα, ἡ ἄλλη θἆν᾿ στὴν ἄκρη.</p>

			<p>Ἡ μία ἦταν Κασσιανή, ἡ ἄλλη Θεοδώρα,<br>
			ποὺ ἔγινε βασίλισσα καὶ ἑορτάζει τώρα.</p>

			<p>Καὶ λέγει στὴν Κασσιανὴ ὁ βασιλεὺς ὡραία,<br>
			πὼς ἔγιναν ἐκ γυναικὸς τὰ φαῦλα εἰς σπουδαῖα.</p>

			<p>Στὰ λόγια ποὺ τῆς ἔλεγε τὴν Εὔα ἐννοοῦσε,<br>
			ἐντράπηκεν ἡ Κασσιανὴ κι ἔπειτα ἀπαντοῦσε.</p>

			<p>Ἔγιναν καὶ ἐκ γυναικός, λέγει στὸν βασιλέα,<br>
			τὰ «κρείττω», τὰ καλύτερα, ἀπὸ τὴν ὑπερτέρα.</p>

			<p>Τὴν Θεοτόκο ἐννοεῖ ποὺ εἶν᾿ ἡ Παναγία,<br>
			ἐγέννησε Υἱὸν Θεοῦ, ἔφερε σωτηρία.</p>

			<p>Τότε ἀπὸ ἐγωισμὸ Κασσιανὴ ἀφήνει,<br>
			καὶ Θεοδώρα διάλεξε βασίλισσα νὰ γίνῃ.</p>

			<p>Ἀφιερώθη Κασσιανὴ εἰς τὸν Χριστὸν Νυμφίο,<br>
			ἔγινε τότε μοναχή, ἔζησε θεῖον βίον.</p>

			<p>Ἔγραψε τὸ δοξαστικὸ Κασσσιανὴ ὁσία,<br>
			Μεγάλη Τρίτη ἑσπερινὸ τὸ ψάλλει ἡ Ἐκκλησία.</p>

			<p>Εἶναι πολὺ περίφημο, τὸν κόσμο ἐνθουσιάζει,<br>
			Κασσιανὴ εὐχαριστεῖ καὶ τὸν Θεὸν δοξάζει.</p>

			<p>Ἀνώτερη ἡ μοναχικὴ ζωὴ ἦν τῆς ἁγίας,<br>
			λέγει ὁ ἱερὸς Χρυσόστομος ἀπὸ τῆς βασιλείας.</p>

			<p>Καὶ ἔγινε βασίλισσα, ἔντυσε τὸ κορμί της,<br>
			ὅμως μὲ βάσανα πικρὰ πέρασε τὴν ζωή της.</p>

			<p>Ὅλα ὅμως τὰ πέρασε, ἀφοῦ εἶχε καρτερία,<br>
			καὶ εἰς τὸ τέλος ἔγινε, ὡς ξέρουμε, Ἁγία.</p>

			<p>Ὁ ἄνδρας της Θεόφιλος εἶχε ὀλιγοπιστία,<br>
			κι ἦταν σφοδρὸς πολέμιος στὴν εἰκονομαχία.</p>

			<p>Ἡ Θεοδώρα ἔμεινε ἀκέραια στὴν πίστι,<br>
			εὐσέβεια ἀπ᾿ τὴν μητέρα της πῆρε τὴν Θεοκτίστη.</p>

			<p>Τὸν Μιχαὴλ ἐγέννησε καὶ πέντε θυγατέρες,<br>
			εἰκόνες ἀσπαζότανε τὶς νύχτες καὶ ἡμέρες.</p>

			<p>Αὐτὸ γινότανε κρυφὰ μέσ᾿ στὸ δωμάτιό της,<br>
			νὰ μὴν τὸ μάθῃ Θεόφιλος, θὰ γίνονταν ἐχθρὸς της.</p>

			<p>Ἕνα παιδὶ ἠλίθιο στ᾿ ἀνάκτορα ἐζοῦσε,<br>
			ὅπου ἦταν ἡ βασίλισσα, τὴν παρακολουθοῦσε.</p>

			<p>Μιὰ ἡμέρα τὴν ἀντάμωσε μέσ᾿ στὸ δωμάτιό της,<br>
			ποὺ τὶς εἰκόνες προσκυνᾶ καὶ κάνει τὸ σταυρό της.</p>

			<p>Πηγαίνει στὸν Θεόφιλο καὶ νόημα τοῦ κάνει,<br>
			πὼς εἶδε τὴν βασίλισσα, σὲ πειρασμὸ τὸν βάνει.</p>

			<p>Ὁ βασιλέας ἔλεγχο κάνει στὴ Θεοδώρα,<br>
			ἀπὸ τὸ νάνο τὸ μικρὸ αὐτὰ ποὺ ἀκούει τώρα.</p>

			<p>Τοῦ ἄλλαξε συζήτησι, τὸν νάνο εἶπε ψεύτη,<br>
			ὅτι αὐτὴ ἐκτένιζε μαλλιά της στὸν καθρέπτη.</p>

			<p>Καὶ ἄλλη φορὰ ἀνακάλυψε μάνα καὶ θυγατέρες,<br>
			εἰκόνες ποὺ ἀσπάζονταν τὶς νύκτες καὶ ἡμέρες.</p>

			<p>Εἰκονομάχος φοβερὸς Θεόφιλος ἐγίνη,<br>
			ἐξόριζε, φυλάκιζε τὴν ἐποχὴ ἐκείνη.</p>

			<p>Δώδεκα ἔτη πέρασε στὴν αὐτοκρατορία,<br>
			ἔχασε τὴν ὑγεία του, εἶχε δυσεντερία.</p>

			<p>Ἀρρώστησε πολὺ βαριά, κόντευε νὰ πεθάνῃ,<br>
			ἡ Θεοδώρα πρὸς Χριστὸν τὴν προσευχή της κάνει.</p>

			<p>Τὸν ἔδερναν οἱ ἄγγελοι στὸν ὕπνο ποὺ κοιμόταν·<br>
			διὰ εἰκονομαχίαν μου, ἐκεῖνος συλλογιόταν.</p>

			<p>Σὰν πέθανε ὁ Θεόφιλος ἦν βασιλιὰς ὁ γιός του,<br>
			τριῶν ἐτῶν ἦταν παιδὶ ὁ Μιχαὴλ υἱός του.</p>

			<p>Καὶ τότε ἐπιτρόπευε μητέρα Θεοδώρα,<br>
			τὴν ἐξουσία ἔλαβε αὐτὴ ἡ ἴδια τώρα.</p>

			<p>Σ᾿ ἐξορία καὶ φυλακὲς ἀνθρώπους ῾λευθερώνει,<br>
			εἰκόνες προσκυνούσανε καὶ ἦσαν κλειδωμένοι.</p>

			<p>Συγκεντρωθῆκαν στὸ Ναὸ τῆς τοῦ Θεοῦ Σοφίας,<br>
			ἤτανε πρώτη Κυριακὴ σαρακοστῆς νηστείας.</p>

			<p>Καθιερώθη ἡ ἑορτὴ τῶν ἱερῶν εἰκόνων,<br>
			Ὀρθοδοξίας Κυριακὴ εἶν᾿ μιὰ φορὰ τὸ χρόνο.</p>

			<p>Βάρδα εἶχε ἕναν ἀδελφὸ τότε ἡ Θεοδώρα,<br>
			ἐζήλευεν τὴν ἀδελφὴ πὼς βασιλεύει τώρα.</p>

			<p>Μὲ ἀνιψιό του Μιχαὴλ εἶχαν ἀποφασίσει,<br>
			μητέρα του καὶ ἀδελφὲς εἰς τὴν Μονὴ νὰ κλείσῃ.</p>

			<p>Ἀκλόνητη ἡ βασίλισσα εἰς τὴν Ὀρθοδοξία,<br>
			ἔζησε μὲ πέντε κόρες της μιὰ ζωὴ ἁγία.</p>

			<p>Κλεισμένες μὲ τὶς κόρες της μέσα στὸ μοναστήρι,<br>
			δοξολογοῦσαν τὸ Θεό, εἴχανε πανηγύρι.</p>

			<p>Δολοφονήθηκαν κι οἱ δυό, ὁ γιὸς καὶ ἀδελφὸς της,<br>
			ὁ Βάρδας καὶ ὁ Μιχαὴλ μετὰ τὸ θάνατό της.</p>

			<p>Αὐτὴ παρέδωκε ψυχὴ εἰς χεῖρας τοῦ Κυρίου·<br>
			ἦταν ἐτότε ἕνδεκα μηνὸς Φεβρουαρίου.</p>

			<p>Θεοδώρα ἐδόξασε ὁ Θεὸς μετὰ τὸ θάνατό της,<br>
			ἔγινε ἀνακομιδὴ στ᾿ ἅγιο λείψανό της,<br>
			εὑρέθηκεν ἀκέραιο τὸ σῶμα τὸ δικό της.</p>

			<p>Ἀπ᾿ τὴν Κωνσταντινούπολι στὴν Κέρκυρα τὸ πᾶνε,<br>
			καὶ εἶναι μέχρι σήμερα, ἄνθρωποι προσκυνᾶνε.</p>

			<p>Τὸ ἔχουν στὴ Μητρόπολι καὶ προσκυνεῖται τώρα,<br>
			ὁ Ἅγιος Σπυρίδωνας καὶ Ἁγία Θεοδώρα.</p>

			<p>Πάντες ἂς τὴν τιμήσουμε ποὺ ἔδωσε ἀξία,<br>
			καὶ Κυριακὴ δοξάζομεν ποὺ εἶν᾿ τῆς Ὀρθοδοξίας.</p>

			<p>Ὦ Ἅγιε Σπυρίδωνα καὶ Ἁγία Θεοδώρα,<br>
			προσεύχεσθε νὰ ἔλθουμε στοῦ οὐρανοῦ τὴν χώρα.</p>

			</td>
		</tr>
	</table>
</div>

<hr>

</body>

</html>