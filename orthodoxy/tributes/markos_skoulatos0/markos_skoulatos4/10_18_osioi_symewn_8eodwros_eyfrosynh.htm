<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιοι Συμεών, Θεόδωρος και Ευφροσύνη</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιοι Συμεών, Θεόδωρος καὶ Εὐφροσύνη</h1>

<p style="text-align: center">18 Ὀκτωβρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Ἔχουν μεγάλη ἔννοια οἱ βίοι τῶν Ἁγίων<br>
			ποὺ πέρασαν ἐδῶ στὴ γῆ θεάρεστον τὸν βίον.</p>

			<p>Θεόδωρος καὶ Συμεὼν καὶ ὁσία Εὐφροσύνη<br>
			ἔχουν τὴν χάρι τοῦ Θεοῦ γεμάτοι καλοσύνη.</p>

			<p>Οἱ δύο ἄνδρες ἀδελφοὶ εἴχανε γιὰ πατρίδα<br>
			Θεσσαλονίκη ὄμορφη Ἑλλάδα μᾶς ἐλπίδα.</p>

			<p>Γονεῖς τοὺς ἦταν εὐσεβεῖς στὴν πόλι φημισμένοι,<br>
			μὲ τοῦ Θεοῦ τὶς ἀρετὲς ἤτανε στολισμένοι.</p>

			<p>Τὰ δύο ἀδέλφια ἀρνήθηκαν κόσμο νὰ ἀκολουθήσουν,<br>
			καὶ ἄλλο δρόμο διάλεξαν ὁδὸν τοῦ Παραδείσου.</p>

			<p>Εἰς τὶς σχολὲς ἐσπούδασαν μὲ μόρφωση σπανία,<br>
			τοὺς εὐχαριστοῦσε μάθημα ποὺ εἶναι ἡ θεολογία.</p>

			<p>Τὰ δύο ἀδέλφια ἔγιναν ἄνδρες στὴν ἡλικία<br>
			ἐζήλεψαν τοὺς μοναχοὺς ποὺ ζοῦν στὴν ἐρημία.</p>

			<p>Τὸν πλοῦτο ἐγκατέλειψαν τὴν δόξα καὶ γονεῖς τους,<br>
			ράσο φοροῦν μοναχικὸ νὰ σώσουν τὴν ψυχήν τους.</p>

			<p>Ἀνέβηκαν στὸν Ὄλυμπο ποὺ εἶν᾿ στὴ Θεσσαλία<br>
			ἐζοῦσαν μὲς στὰ σπήλαια δέηση καὶ νηστεία.</p>

			<p>Ἔφυγαν ἀπ᾿ τὸν Ὄλυμπο στὸ Ἅγιον Ὄρος πᾶνε<br>
			ποὺ Ἁγιορεῖτες μοναχοὶ τὸ φῶς Χριστοῦ σκορπᾶνε.</p>

			<p>Ὡραία πέρασαν ἐκεῖ ἦρθε ἐπιθυμία<br>
			προσκυνητὲς νὰ γίνουνε στὴν πόλι τὴν ἁγία.</p>

			<p>Φύγανε τότε ἀπὸ κεῖ πῆγαν Ἁγίους Τόπους<br>
			καὶ ἔγιναν προσκυνητὲς σὰν τοὺς λοιποὺς ἀνθρώπους.</p>

			<p>Προσκύνησαν στὴ Βηθλεὲμ ποὺ ὁ Χριστὸς ἐγεννήθει<br>
			καὶ ἄγγελμα ἔψαλλαν ἐκεῖ τὸ δόξα ἐν ὑψίστοις.</p>

			<p>Γεμάτοι μὲ εὐλάβεια πῆγαν στὸν Ἰορδάνη<br>
			ποὺ ἐβαπτίσθηκε ὁ Χριστὸς μὲ Πρόδρομο Ἰωάννη.</p>

			<p>Τὰ θεῖα προσκυνήματα προσκύνησαν μὲ ἀγάπη<br>
			πρὸς τὸν Σωτῆρα μας Χριστό, τὰ Ἅγια του Πάθη.</p>

			<p>Προσκυνητὲς ἐγίνανε καὶ στοῦ Σινᾶ τὰ μέρη<br>
			ἐνάρετοι ἀντάμωσαν ἄφθονοι καλογέροι.</p>

			<p>Εἰς τὰ Ἱεροσσόλυμα στραφῆκαν καὶ καθῆσαν<br>
			τὸν Πατριάρχη Μάξιμο ἀέσως ἐγνωρίσαν.</p>

			<p>Ὁ Πατριάρχης χάρηκε καὶ τοὺς παρλαμβάνει<br>
			ἀμέσως τοὺς χειροτονεῖ καὶ ἱερεῖς τοὺς κάνει.</p>

			<p>Μιὰ νύχτα ποὺ κοιμότανε βλέπουν τὴν Παναγία<br>
			στὸ ὄνειρό τους καὶ οἱ δύο τοὺς δίνει ὁδηγία.</p>

			<p>Νὰ πᾶνε στὴν Πελοπόνησο εἰκόνα της νὰ βροῦνε<br>
			τὴν ἔκανε Εὐαγγελιστὴς Λουκᾶς σὰν πᾶνε θὰ τὴν δοῦνε.</p>

			<p>Ὑπακοὴ ἐκάνανε οἱ δύο στὴν Παναγία<br>
			καὶ στὴν Ἑλλάδα γύρισαν πῆγαν στὴν Ἀχαϊα.</p>

			<p>Στὸ δρόμο κόρη συναντοῦν τὴν λένε Εὐφροσύνη<br>
			καὶ ὅταν ἔφθασαν κοντά τους μίλησε ἐκείνη.</p>

			<p>Τοὺς ἐχαιρέτησε θερμὰ μὲ τὰ ὀνόματά τους<br>
			ξαφνιάστηκαν σὰν τ᾿ ἄκουσαν οἱ δύο μὲ τὰ αὐτιά τους.</p>

			<p>Στὴν Παναγιὰ δεήθηκε κόρη νὰ γίνῃ θαῦμα<br>
			ἡ Παναγιὰ ὑπάκουσε καὶ ἔγινε ἐν τῷ ἅμα.</p>

			<p>Ὀλοθερμὰ προσεύχεται τότε ἡ Εὐφροσύνη<br>
			σὲ πέτρα ποὺ καθότανε τὸ θαῦμα εἶχε γίνει.</p>

			<p>Κάνει σημεῖο τοῦ σταυροῦ ἡ κόρη μὲ ραβδί της<br>
			πέτρα σὰν ἦταν ἄνθρωπος ἀκούει τὴν φωνή της.</p>

			<p>Στὴ μέση τότε κόπηκε δίχως ἐκεῖ νὰ βρέχει<br>
			καὶ ἀμέσως γάργαρο νερὸ ἀπὸ τὴν πέτρα τρέχει.</p>

			<p>Ὑπάρχει μέχρι σήμερα μὲ τὴν ὀνομασία<br>
			«πηγὴ τὴν ὀνομάζουνε τῆς κόρης τῆς Ἁγίας».</p>

			<p>Οἱ Ἅγιοι ἐθαύμαζαν κάτι τοὺς ἠλεκτρίζει<br>
			πῶς ἤξερε ὀνόματα δίχως νὰ τοὺς γνωρίζει.</p>

			<p>Ἡ κόρη τοὺς ἀπάντησε μὲ ταπεινοφροσύνη<br>
			πῶς τὴν εἰκόνα Παναγιᾶς τὴν εὔρηκε ἐκείνη.</p>

			<p>Μέσ᾿ στὴν σπηλιὰ ἐκεῖ ψηλὰ ποὺ βλέπετε πιὸ πέρα<br>
			ἔβοσκα ἐκεῖ τὶς γίδες μου καὶ ἤμουν κάθε μέρα.</p>

			<p>Μιὰ μέρα ἕνας τράγος ἔφυγε ἀπ᾿ τὸ κοπάδι<br>
			τὸν πρόσεξα καὶ στὴ σπηλιὰ εὐθὺς τρέχει τροχάδι.</p>

			<p>Σαγόνι του σὰν γύρισε πολλὴ εἶχε ὑγρασία<br>
			ὅμως ἐγὼ δὲν ἔδωσα καθόλου σημασία.</p>

			<p>Ἀλλὰ ὁ τράγος στὴ σπηλιὰ καὶ ἄλλη μέρα μπαίνει<br>
			σαγόνι του καὶ κεφαλὴ πάλι ἦταν βρεγμένη.</p>

			<p>Καὶ ἀπὸ περιέργεια ἀκολουθῶ τὸν τράγο<br>
			κάνω σημεῖο τοῦ σταυροῦ τότε μαζί του πάω.</p>

			<p>Πολλὰ χορτάρια στὴ σπηλιὰ εἴχανε ξεφυτρώσει<br>
			καὶ ἀνάμεσα ἕνας κισσὸς στὴ φυλλωσιὰ τὴν τόση.</p>

			<p>Καὶ γύρω γύρω τὴν σπηλιὰ τότε εἶχα κοιτάξει<br>
			ἀπὸ μιὰ πέτρα τὸ νερὸ ἔτρεχε εἶναι ἐντάξει.</p>

			<p>Τότε ἀμέσως στὸ Θεὸ κάνω δοξολογία<br>
			καὶ τὸ ὄνομα ἄκουσα ἀπὸ τὴν Παναγία.</p>

			<p>Δύο φορὲς τὸ ἄκουσα ὄνομα Εὐφροσύνη<br>
			ξαφνιάστηκα λυπόθυμη ἤμουν τὴν ὥρα ἐκείνη.</p>

			<p>Στὸ δεξιὸ ἐκοίταξα τὸ μέρος τοῦ σπηλαίου<br>
			βρέθηκα πρὸ θεάματος θεσπέσιου σπουδαίου.</p>

			<p>Ἀνάμεσα εἶδα στὸν κισσὸ εἰκόνα Παναγίας<br>
			ἔπεσα τότε καταγῆς μὲ δίχως ὁμιλία.</p>

			<p>Μὲ ὅλη μου τότε τὴν ψυχὴ τὴν ἐπαρακαλοῦσα<br>
			θάρρος νὰ δίνῃ καὶ σὲ ἐμὲ ποὺ εἶναι Ἐλεοῦσα.</p>

			<p>Νὰ μὴ φοβᾶσαι ἄκουσὰ μοῦ λέει Εὐφροσύνη<br>
			εἶμαι μητέρα τοῦ Χριστοῦ μου ἀπαντᾶ Ἐκείνη.</p>

			<p>Μὲ θάρρος τότε ἐκοίταξα εἰκόνα Παναγίας<br>
			πλημμυρισμένη ἀπὸ φῶς λαμπρῆς φωτοχυσίας.</p>

			<p>Τότε τὴν παρακάλεσα νὰ κάνω προσταγή της<br>
			ἀλλὰ γιὰ δεύτερη φορὰ ἄκουσα τὴν φωνή της.</p>

			<p>Μοῦ λέγει τρέξε στὸ χωριὸ ἐκεῖ θὰ συναντήσῃς<br>
			Θεόδωρον καὶ Συμεὼν νὰ τοὺς προϋπαντήσῃς.</p>

			<p>Ἔρχονται ἀπὸ μακριὰ ἄκουσαν συμβουλή μου<br>
			ἔρχονται μέγα σπήλαιο κατὰ διαταγή μου.</p>

			<p>Εἶναι ψηλοὶ στὸ ἀνάστημα ἤρεμο πρόσωπό τους<br>
			ἔχουνε γένια μακριὰ καὶ μοιάζουνε οἱ δύό τους.</p>

			<p>Ὅλα ὅσα ἀκούσατέ μου τὰ εἶπε ἡ Παναγία<br>
			καὶ ἦρθα πρὸς συνάντησιν κατόπιν ἡ ἰδία.</p>

			<p>Οἱ Ἅγιοι ἐχάρηκαν ἀμέσως ξεκινᾶνε<br>
			στὴν εἴσοδο σὰν ἔφθασαν ἀμέσως προσκυνᾶνε.</p>

			<p>Πῆγαν στὸ ἐσωτερικὸ καὶ Παναγιᾶς εἰκόνα<br>
			φεγγοβολοῦσε στὸν κισσὸ σὰν μιὰ χρυσὴ κορῶνα.</p>

			<p>Γονάτισαν τότε στὴ γῆ Θεὸν δοξολογοῦνε<br>
			γιὰ θαῦμα τὸ λαμπρότατον ποὺ ἔτυχε νὰ δοῦνε.</p>

			<p>Ἄκουσαν τότε μιὰ φωνὴ ἔλεγε τὶ θὰ γίνει<br>
			κατόπιν εἰς τὸ σπήλαιο τὴν ἐποχὴ ἐκείνη.</p>

			<p>Τὴν ἄλλη μέρα οἱ Ἅγιοι φωτιὰ εἶχαν ἀνάψει<br>
			χόρτα καὶ ξύλα καὶ κλαδιὰ αὐτὴ γιὰ νὰ τὰ κάψει.</p>

			<p>Σὲ ἕνα μέρος τῆς σπηλιᾶς φίδι ἑκατοικοῦσε<br>
			καὶ ὅταν ἔκαψε φωτιὰ σὰν τὸ πουλὶ πετοῦσε.</p>

			<p>Καὶ τότε βλῆμα(ἦταν παρόμοιο) βγῆκε ἀπ᾿ τὴν εἰκόνα<br>
			ἐσκότωσε τὸν δράκοντα τὸν ἔριξε στὸ χῶμα.</p>

			<p>Χτυπιόταν μέσα στὴ φωτιὰ μαζὶ μὲ οὐρλιαχτά του<br>
			ἔμεινε μόνο ἄψητη ἡ ραχοκοκκαλιά του.</p>

			<p>Τότε Ἁγία Τράπεζα στὸ σπήλαιο ἐφάνη<br>
			ὁ Εὐαγγελιστὴς Λουκᾶς λειτουργία εἶχε κάνει.</p>

			<p>Ὁ ἴδιος ἁγιογράφησε εἰκόνα Παναγίας<br>
			ποὺ εἰς τὸ Μέγα Σπήλαιο μίλησε ἡ ἰδία.</p>

			<p>Ἄνθρωποι πήγαιναν ἐκεῖ ἦταν ἀρρωστημένοι<br>
			καὶ γύριζαν στὰ σπίτια τοὺς ὅλοι θεραπευμένοι.</p>

			<p>Οἱ Ἅγιοι τότε στόλισαν καλὰ τὸ μοναστήρι<br>
			καὶ κατοικοῦσαν μὲ αὐτοὺς καὶ Ἅγιοι καλογῆροι.</p>

			<p>Μετέτρεψαν τὸ σπήλαιο πνευματικὴ κυψέλη<br>
			ἔβγαινε ἀπ᾿ τὸ στόμα τοὺς τὸ νέκταρ καὶ τὸ μέλι.</p>

			<p>Ὁ κόσμος ἐκαμάρωνε ἐνάρετη ζωή τους<br>
			σὰν διψασμένοι ἔλαφοι παίρνουν τὴν συμβουλή τους.</p>

			<p>Οἱ Ἅγιοι στοὺς χριστιανοὺς κάνουν διδασκαλία<br>
			γι᾿ αὐτὸ πάντα ἐγύριζαν καὶ πόλεις καὶ χωρία.</p>

			<p>Θεόδωρος καὶ Συμεὼν πατέρες θεοφόροι<br>
			καὶ Εὐφροσύνη ἡ ἁγνὴ καὶ εὐτυχισμένη κόρη.</p>

			<p>Ἐργάστηκαν ὅλοι μαζὶ γιὰ τὴν Ὀρθοδοξία<br>
			καὶ ἀξιώθηκαν μιλιὰ ἀπὸ τὴν Παναγία.</p>

			<p>Ἦρθε ὅμως τὸ τέλος τῶν ἀδελφῶν Ἁγίων<br>
			θεάρεστα τελείωσαν τὸν ἐπὶ γῆς τους βίον.</p>

			<p>Πρῶτα ἐκοιμήθει ὁ Συμεών, ὁ Θεόδωρος κατόπιν<br>
			εἰς τὸ Μεγάλο Σπήλαιο τοὺς ἔθαψαν ἀνθρῶποι.</p>

			<p>Κοιμήθηκαν οἱ Ἅγιοι κι Ἁγία Εὐφροσύνη<br>
			σὲ ἕνα μικρὸ διάστημα κοιμήθηκε κι ἐκείνη.</p>

			<p>Πενήντα ἕξι ἦν ἐτῶν τότε στὴν ἡλικία<br>
			ὅταν στὸ Μέγα Σπήλαιο κοιμήθηκε ἡ Ἁγία.</p>

			<p>Τρεῖς ὁσίους μάρτυρες τιμᾶ ἡ Ἐκκλησία<br>
			Ὀκτωβρίου δεκαοχτῶ ἡ ἡμερομηνία.</p>

			<p>Ὀρθοδοξία τίμησαν νὰ ἔχουμε τὴν εὐχή τους<br>
			νὰ μὴν ξεχνοῦνε εὔχομαι καὶ ἐμᾶς στὴν προσευχή τους.</p>

			</td>
		</tr>
	</table>
</div>

<hr>

</body>

</html>