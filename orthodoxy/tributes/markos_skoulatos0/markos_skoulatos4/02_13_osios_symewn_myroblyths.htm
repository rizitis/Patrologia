<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Συμεών Μυροβλύτης</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Συμεὼν Μυροβλύτης<br>
καὶ Ἅγιος Σάββας Σερβίας</h1>

<p style="text-align: center">13 Φεβρουαρίου<br>
καὶ 14 Ἰανουαρίου ἀντιστοίχως</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Σὲ πιάνει μιὰ συγκίνηση πολὺ σ᾿ αὐτὸ τὸν βίο,<br>
			σὰν διαβαστῇ μὲ προσοχὴ αὐτῶν τῶν δυὸ Ἁγίων.</p>

			<p>Πατέρας ἦταν Συμεὼν καὶ Σάββας ὁ υἱός του,<br>
			καὶ εἶχε πατέρας τὸν υἱὸν θεῖο διδάσκαλό του.</p>

			<p>Γεννήθηκαν οἱ ἅγιοι εἰς τῆς Σερβίας μέρη,<br>
			σὲ μοναστήρι πήγανε, ἔγιναν καλογέροι.</p>

			<p>Ὁ Ἅγιος Σάββας εἶχε αὐτὸς πατέρα ἡγεμόνα,<br>
			ποὺ στὴν Σερβία φόρεσε βασιλικὴ κορῶνα.</p>

			<p>Στέφανος ὁ πατέρας του καὶ Ἄννα ἡ μητέρα,<br>
			καὶ μὲ εὐλάβεια Θεοῦ ἐζοῦσαν κάθε μέρα.</p>

			<p>Στὸν πόλεμο ὁ Στέφανος πῆγε νὰ πολεμήσῃ,<br>
			τὸν ἐνικῆσαν οἱ ἐχθροί, τὸν εἶχαν φυλακίσει.</p>

			<p>Στὸν Ἅγιο Γεώργιο κάνει παράκλησί του,<br>
			ἀμέσως ἐλευθερώθηκε, ἐχάρισε τὴν ζωή του.</p>

			<p>Ἔδιωξε τοὺς αἱρετικοὺς ποὺ ἦταν στὴ Σερβία,<br>
			ἐφρόντιζε γιὰ τοὺς πτωχούς, ποὺ εἶχαν δυστυχία.</p>

			<p>Πατέρας καὶ μητέρα του, τοῦ Σάββα τοῦ Ἁγίου<br>
			τηρούσανε λεπτομερῶς τὶς ἐντολὲς Κυρίου.</p>

			<p>Ἀπέκτησαν δύο παιδιά, υἱὸν καὶ θυγατέρα,<br>
			ἤθελαν περισσότερα, εὔχονταν κάθε ἡμέρα.</p>

			<p>Θεὸς ἀκούει προσευχὴ ποὺ ἔκαναν οἱ δυό τους,<br>
			τοὺς ἐχάρισε τρίτο παιδί, τὸν Σάββα τὸν υἱόν τους.</p>

			<p>Σὰν δῶρο ἀπὸ τὸν Θεὸν δέχθηκαν οἱ γονεῖς του,<br>
			κι ἐφρόντισαν χριστιανικὴ νὰ εἶν᾿ ἡ ἀνατροφή του.</p>

			<p>Ὅλα τὰ ἐκκλησιαστικὰ καὶ ἱερὰ βιβλία,<br>
			ὁ Σάββας τότε ἔμαθε σὲ σερβικὴ ὁμιλία.</p>

			<p>Θαύμαζαν ὅλοι τὸ παιδὶ διὰ τὴν σύνεσί του,<br>
			οἱ ξένοι ποὺ τὸ ἔβλεπαν καὶ οἱ εὐσεβεῖς γονεῖς του.</p>

			<p>Μὰ ὅσο ἐμεγάλωνε ὁ Σάββας εἰς τὰ χρόνια,<br>
			τὸν κόσμο αὐτὸ τὸν ἔβλεπε μάταιο καταφρόνια.</p>

			<p>Νηστεῖες καὶ μὲ προσευχὲς σὲ ἀγρυπνίες τρέχει,<br>
			ποὺ ζοῦσε στὰ ἀνάκτορα εἰς τὸν Θεὸν προστρέχει.</p>

			<p>Ἦταν δεκαεπτὰ ἐτῶν, Θεὸν παρακαλοῦσε<br>
			νὰ τὸν ἀξιώσῃ μοναχόν, αὐτὸ ἐπιθυμοῦσε.</p>

			<p>Καὶ τὸν ἀξίωσε ὁ Θεὸς ἀπὸ φιλανθρωπία,<br>
			στὸ ἔργο τὸ θεάρεστο εὑρῆκε εὐκαιρία.</p>

			<p>Ἁγιορείτης μοναχὸς ἐπῆγε στὴ Σερβία,<br>
			τοῦ βασιλεῶς Συμεὼν ζητᾶ τὴν βοηθεία.</p>

			<p>Ὁ Σάββας Ρῶσο μοναχὸ τόνε παραμερίζει,<br>
			γιὰ Ἅγιον Ὄρος τὸν ρωτᾶ καὶ αὐτὸς τὸν κατηχίζει.</p>

			<p>Νὰ τὸν παντρέψουν φρόντιζαν ἐτότε οἱ γονεῖς του,<br>
			ἐκεῖνος ὅμως ἔβγαλε εὐθὺς ἀπόφασί του.</p>

			<p>Τὸν γέροντα παρακαλεῖ μαζί του νὰ τὸν πάρῃ,<br>
			κρυφὰ ὅμως ἀπὸ γονεῖς, μὴν πάρουνε χαμπάρι.</p>

			<p>Σὲ ἕνα μέρος ὅρισαν νὰ τόνε περιμένῃ,<br>
			μὲ τρόπο ποὺ ἐπινόησε γονεῖς του καταφέρνει.</p>

			<p>Τοὺς εἶπε· πάει στὸ βουνό, ἐλάφια νὰ κυνηγήσῃ,<br>
			τοῦ ἔδωσαν τὴν ἄδεια, τὸν ἔχουνε ἀφήσει.</p>

			<p>Ἔφυγε μὲ τοὺς δούλους του, στὸν Ἅγιον Ὄρος πάει,<br>
			Ἁγιορείτη γέροντα πάντα ἀκολουθάει.</p>

			<p>Κλαῖγαν ἀπαρηγόρητοι τοῦ Σάββα οἱ γονεῖς του,<br>
			ἀπὸ τὸν κόσμο ἔμαθαν ἐτότε τὴν φυγή του.</p>

			<p>Ἀνθρώπους στέλνουν, τὸν ζητοῦν, καὶ πίσω νὰ τὸν φέρουν,<br>
			γιατὶ τοῦ Σάββα στέρησιν αὐτοὶ δὲν ὑποφέρουν.</p>

			<p>Τὸν βρήκανε στὸ ρωσικὸ ἐτότε μοναστήρι,<br>
			τοὺς τάϊσε καλὰ φαγιά, σὰν νὰ ἦταν πανηγύρι.</p>

			<p>Ἔφαγαν κι ἐχόρτασαν, ἐπῆγαν στὴν ἀγρυπνία,<br>
			ὕπνος βαρὺς τοὺς ἔπιασε εἰς τὴν ἀκολουθία.</p>

			<p>Ἔπεσαν καὶ κοιμήθηκαν καὶ ὁ Σάββας ἀνεβαίνει,<br>
			εἰς τὸν ἐπάνω ὄροφο χαρτί, μολύβι παίρνει.</p>

			<p>Ἔγραψε μιὰ ἐπιστολὴ νὰ στείλῃ στὸν πατέρα,<br>
			μὲ τοὺς ἀνθρώπους ἔστειλε ποὺ ῾φύγαν ἄλλη μέρα.</p>

			<p>Ἀνθρώπους σὰν κοιμήθηκαν εὐθὺς τὴν ὥρα ἐκείνη,<br>
			ἐπῆγε εἰς τὸν γέροντα καὶ μοναχὸ τὸν ντύνει.</p>

			<p>Σὰν ἔγινε καλόγερος, Θεὸν εὐχαριστοῦσε,<br>
			ποὺ ἠξιώθη καὶ ἔγινε ἐκεῖνο ποὺ ποθοῦσε.</p>

			<p>Εἰς τοὺς γονεῖς του ἔστειλε γράμμα φορέματά του,<br>
			καὶ ἀπ᾿ τὴν κουρὰ τοὺς ἔστειλε κομμένα τὰ μαλλιά του.</p>

			<p>Ἔκλαιγαν καὶ τὰ ἐφύλαγαν τότε οἱ δύο γονεῖς του,<br>
			ἐπιθυμοῦσαν νὰ τὸ δοῦν, εἶχαν ἀπόφασί τους.</p>

			<p>Γράμμα λοιπὸν τοῦ στείλανε καὶ τὸν παρακαλοῦνε,<br>
			νὰ ἐπιστρέψῃ σπίτι τους, ποὺ θέλουν νὰ τὸν δοῦνε.</p>

			<p>Χαρὰ μεγάλη ἔλαβε ὁ Σάββας μὲ τὸ γράμμα,<br>
			πέρασε ἡ συγκίνησις καὶ γράφει ἐν τῷ ἅμα.</p>

			<p>Τὸ γράμμα συγκηνητικό, θλίβεται ἡ ψυχή μου<br>
			νὰ ῾ρθῶ κοντὰ σας εὔκολη θὰ εἶναι ἡ φυγή μου.</p>

			<p>Ὅμως μᾶς λέγει ὁ Θεός· «ἀνάξιος γιὰ μένα,<br>
			ὅποιος ἀγαπάει πιὸ πολὺ πατέρα ἢ μητέρα».</p>

			<p>Ὡσὰν γονεῖς σᾶς ἀγαπῶ, σέβομαι, ἱκετεύω,<br>
			φοράω ράσο ἱερὸ καὶ τὸν Θεὸ λατρεύω.</p>

			<p>Σὲ ἱκετεύω βασιλιᾶ, ἐπίγειε πατέρα,<br>
			ἀγώνα ἀποστολικὸ ἔδειχνες κάθε ἡμέρα.</p>

			<p>Τοὺς λύκους τῶν αἱρέσεων ἔδιωξες μὲ μανία,<br>
			ναοὺς εἰδώλων γκρέμισες γιὰ τὴν Ὀρθοδοξία.</p>

			<p>Ἂν θέλεις ὦ πατέρα μου, ἄκου τὴν συμβουλή μου,<br>
			τὸ θρόνο σου παράτησε, κατοίκησε μαζί μου.</p>

			<p>Τὰ ἴδια αὐτὰ ἰσχύουνε στὴ σεβαστὴ μητέρα,<br>
			Θεὸν ἂς ἀφοσιωθῇ νὰ ζῇ ἁγία ἡμέρα.</p>

			<p>Τοῦ ἔγραψε παράδειγμα τοῦ νεαροῦ πλουσίου,<br>
			ποὺ γράφει ὁ εὐαγγελιστὴς Λουκᾶς τὰ λόγια τοῦ Κυρίου.</p>

			<p>Ἂν θέλῃ τὸν παράδεισο νὰ τὸν κληρονομήσῃ,<br>
			παλάτια, σπίτια, χρήματα εἰς τοὺς πτωχοὺς ν᾿ ἀφήσῃ.</p>

			<p>Διάβασε ὁ αὐτοκράτορας τὸ γράμμα τοῦ παιδιοῦ του,<br>
			ἔκλαψε καὶ φωτίστηκε τοῦ βασιλιᾶ ὁ νοῦς του.</p>

			<p>Συγκάλεσε συμβούλιο, ἐπιστολὴ διαβάζει,<br>
			στὶς ἐκκλησίες καὶ πτωχοὺς τὰ πλούτη του μοιράζει.</p>

			<p>Ἐδιάβασε ὁ βασιλιὰς τὸ γράμμα στὸ λαό του,<br>
			θέλει νὰ γίνῃ μοναχὸς νὰ ζήσῃ μὲ τὸ γιό του.</p>

			<p>Τοὺς εἶπε νὰ φυλάξουνε πίστι, Ὀρθοδοξία,<br>
			νὰ πολεμοῦν τὴν αἵρεσι καὶ εἰδωλολατρία.</p>

			<p>Ἔκλαιγαν ὅταν ἄκουσαν γιὰ τὴν ἀπόφασί του,<br>
			τὸν εἶχαν σὰν πατέρα τους στὴ συναναστροφή του.</p>

			<p>Ἔχρισε τότε Στέφανο, τὸ γιό του βασιλέα,<br>
			γιὰ Ἅγιον Ὄρος τράβηξε, νὰ ζήσῃ ἐκεῖ ὡραία.</p>

			<p>Ἐφόρεσε μοναχικὴ ἐκείνη τὴν ἡμέρα,<br>
			καὶ ἔγινε καλόγρια τοῦ Σάββα ἡ μητέρα.</p>

			<p>Καὶ ἀπὸ Ἄννα λέγεται ἔπειτα Ἀναστασία,<br>
			πρῶτα ἦταν βασίλισσα, τώρα ἔγινε ἁγία.</p>

			<p>Στὸ Ἅγιον Ὄρος ἔφθασε ὁ Συμεὼν μὲ γιό του,<br>
			ὑπηρετοῦσε τὸν Χριστὸν καὶ ὄχι βασίλειό του.</p>

			<p>Ἐμοίρασε τὰ χρήματα μαζί του ποὺ εἶχε πάρει,<br>
			ἵδρυσε Σερβικὴ Μονὴ λέγεται «Χιλιανδάρι».</p>

			<p>Ὁ Συμεὼν ἀρρώστησε ποὺ ζεῖ μὲ τὸ παιδί του,<br>
			καὶ τότε ἐκατάλαβε τελειώνει ἡ ζωή του.</p>

			<p>Παιδί του εὐχαρίστησε, ἐζήτησε τὴν εὐχή του,<br>
			διότι ἐνδιαφέρθηκε νὰ σώσῃ τὴν ψυχή του.</p>

			<p>Ἤτανε συγκηνητικὴ ἡ συγκατάθεσί του,<br>
			ἔφυγε ἀπὸ βασιλιὰς νὰ σώσῃ τὴν ψυχή του.</p>

			<p>Τὴν προσευχή του ἔκανε καὶ ἔκλεισε τὰ μάτια,<br>
			ἄνοιξαν καὶ κοιτάζουνε τοῦ οὐρανοῦ παλάτια.</p>

			<p>Τὸ ἱερό του λείψανο μύριζε εὐωδία,<br>
			ἤτανε δῶρο τοῦ Θεοῦ, ποὺ ἄφησε βασιλεία.</p>

			<p>Τὸ Σάββα τὸν χειροτονοῦν ἐπίσκοπο Σερβίας,<br>
			δὲν θέλησε εἰς τὴν ἀρχή, τὸν πείσαν μὲ τὴν βία.</p>

			<p>Ἔκανε ἀγώνα ἱερὸ μετὰ χειροτονία,<br>
			ἄπιστους καὶ αἱρετικοὺς φέρνει σ᾿ Ὀρθοδοξία.</p>

			<p>Στὸν ἀδελφό του ἐπίσκεψι ἐπῆγε γιὰ νὰ κάνῃ,<br>
			ὥστε νὰ πάῃ νὰ τὸν δῇ, τότε εἶχε πεθάνει.</p>

			<p>Ἐπροσευχήθηκε θερμὰ καὶ εὐθὺς τὸν ἀνασταίνει,<br>
			Τίμιο Ξύλο τοῦ ἔδωσε, στ᾿ Ἅγιον Ὄρος μένει.</p>

			<p>Ἁγίους Τόπους νὰ διαβῇ Σάββας ἀποφασίζει,<br>
			βαριὰ φουρτούνα εἴχανε σ᾿ ἐκεῖνο τὸ ταξίδι.</p>

			<p>Προσεύχεται ὁ ἅγιος, γλίτωσαν τὴν ζωή τους<br>
			εὐχαριστοῦσαν τὸν Θεὸν μὲ ὅλη τὴν ψυχή τους.</p>

			<p>Σὰν ἔφθασε τὸ τέλος του, καλεῖ τοὺς μαθητές του,<br>
			δῶρα τοὺς ἐχάρισε πολλά, εὐχὲς καὶ συμβουλές του.</p>

			<p>Τὸ Σάββατο ἐκοινώνησε Ἀχράντων Μυστηρίων,<br>
			τὸ πρόσωπόν του ἔλαμψε μὲ ἅγιόν του βίον.</p>

			<p>Πολὺς καιρὸς σὰν πέρασε ἀπὸ τὴν κοίμησί του,<br>
			ἀνοίξανε τὸν τάφο του νὰ πάρουν τὴν εὐχή του.</p>

			<p>Τὸ πρόσωπό του ἔλαμπε· θαυμάζουν οἱ δικοί του,<br>
			ποὺ τοῦ ἐκτίμησε ὁ Θεὸς ἁγία βιοτή του.</p>

			<p>Ἅγιε Σάββα ἔνδοξε, ποὺ εἶσαι ἀπ᾿ τὴν Σερβία,<br>
			πρέσβευε καὶ ὑπὲρ ἡμῶν νὰ βροῦμε σωτηρία.</p>

			</td>
		</tr>
	</table>
</div>

<hr>

</body>

</html>