<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιοι Απόστολοι Ιάσων και Σωσίπατρος εκ των 70</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιοι Ἀπόστολοι Ἰάσων καὶ Σωσίπατρος ἐκ τῶν Ο´</h1>

<p style="text-align: center">29 Ἀπριλίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Ἦσαν καὶ οἱ δύο μαθητὲς τοῦ Ἀποστόλου Παύλου,<br>
			καὶ ἐμιμοῦντο ἀρετὲς τοῦ θείου διδασκάλου.</p>

			<p>Θεσσαλονίκη εἶχε ἰδιαίτερη ὁ Ἰάσων ὡς πατρίδα,<br>
			στὴ Βέροια Σωσίπατρος γεννήθηκε μ᾿ ἐλπίδα.</p>

			<p>Ὁ Παῦλος κάνει κήρυγμα εἰς τὴν Θεσσαλονίκη,<br>
			ἐδίδασκε τοὺς δύο μαθητὲς εἰς τοῦ Χριστοῦ τὴν νίκη.</p>

			<p>Κι οἱ δύο ἔγιναν Ἀπόστολοι σὲ ἀνατολὴ καὶ δύσι,<br>
			οἱ Ἰουδαῖοι, ἄπιστοι, τοὺς εἶχαν κυνηγήσει.</p>

			<p>Ἐπῆραν τὸν Ἰάσωνα ἀπὸ τὸ δικό του σπίτι,<br>
			στὴ Βέροια τὸν ἐπήγανε, κτυποῦν Χριστοῦ τὴν πίστι.</p>

			<p>Ἐκεῖ ἦταν ὁ Σωσίπατρος, περνούσανε ὡραία,<br>
			μὲ Παῦλο τὸν ἀπόστολο ἐκάνανε παρέα.</p>

			<p>Ἀθήνα πῆγαν, Κόρινθο, καὶ στοὺς ἁγίους τόπους,<br>
			καὶ τὴν θρησκεία τοῦ Χριστοῦ ἐδίδασκαν ἀνθρώπους.</p>

			<p>Ἐκήρυτταν λόγο Θεοῦ, ἵδρυαν ἐκκλησίες,<br>
			τοὺς ἐβοηθοῦσε ὁ Θεὸς εἰς τὶς ὑπηρεσίες.</p>

			<p>Ἰάσωνα ἀνέθεσε Παῦλος τὴν Κιλικία,<br>
			νὰ κατηχήσῃ χριστιανοὺς εἰς τὴν Χριστοῦ θρησκεία.</p>

			<p>Σωσίπατρο ἐδιόρισε εἰς Ἰκονίου πόλι,<br>
			καὶ χριστιανοὶ ἐγίνονταν οἱ κάτοικοί της ὅλοι.</p>

			<p>Ἤρθανε καὶ στὴν Κέρκυρα, εἰς τὴν ὡραία πόλι,<br>
			ὁ Παῦλος ὁ ἀπόστολος καὶ ἄλλοι δύο ἀποστόλοι.</p>

			<p>Εἰδωλολάτρες ἐγύρισαν μὲ τὰ κυρήγματά τους,<br>
			κι ἐπίστεψαν εἰς τὸν Χριστόν, ποὺ ἄκουγαν τ΄ αὐτιά τους.</p>

			<p>Εἰδωλολάτρης ἡγεμὼν ἦταν ὁ Κερκυλλῖνος,<br>
			καὶ ἀμέσως γιὰ ἀνάκρισι τοὺς ἐρωτᾷ ἐκεῖνος.</p>

			<p>Σὲ ποιὸν Θεὸ πιστεύετε; ποιὰν ἔχετε θρησκεία;<br>
			καὶ ἀνθρώπους ἐμποδίζετε εἰς τῶν θεῶν λατρεία;</p>

			<p>Ἂν δὲν τιμήσετε θεοὺς θὰ σᾶς ἐτυραννήσω,<br>
			κι ἂν δὲν μετανοήσετε, θὰ σᾶς καρατομήσω.</p>

			<p>Ἔδωσαν οἱ Ἀπόστολοι κι οἱ δύο ὁμολογία,<br>
			πὼς θὰ πεθάνουν ἐδήλωναν γιὰ τοῦ Χριστοῦ θρησκεία.</p>

			<p>Ἐθύμωσε ὁ βασιλεύς, ἀγρίεψε σὰν λέων,<br>
			ἀφοῦ εἶδε πὼς δὲν προσκυνοῦν τὴν πίστι τῶν ῥωμαίων.</p>

			<p>Τοὺς ἔβαλε στὴν φυλακὴ τοὺς δύο ἀποστόλους,<br>
			καὶ ἐβάπτισαν ἑπτὰ ληστές, φυλακισμένους ὅλους.</p>

			<p>Ἐπίστεψε ὁ δεσμοφύλακας εἰς τοῦ Χριστοῦ θρησκεία,<br>
			τὸν κάλεσε ὁ βασιλεὺς νὰ δώσῃ ἀπολογία.</p>

			<p>Ἀντώνιον τὸν λέγανε αὐτὸν τὸ ὄνομά του,<br>
			καὶ τὸν ἀληθινὸ Θεὸ ἐκήρυξε μπροστά του.</p>

			<p>Τοὖπε τοὺς ψεύτικους θεοὺς δὲν θέλει νὰ τοὺς ξέρῃ,<br>
			διέταξε καὶ τοῦ ῾κοψαν τότε δεξί του χέρι.</p>

			<p>Τὸν βασιλιᾶ ἐπρόσβαλε ποὺ ἤτανε ἐμπρός του,<br>
			κι ἀμέσως τότε τοῦ ἔκοψαν χέρι ἀριστερό του.</p>

			<p>Σὲ λίγο ἐδιέταξε τὰ πόδια νὰ κοποῦνε,<br>
			τὸ μάρτυρα νὰ παιδεύουνε καὶ νὰ τὸν τυραννοῦνε.</p>

			<p>Τότε ἦρθε ἄγγελος κι ἐστάθηκε κοντά του,<br>
			θάρρος τοῦ ἔδωσε πολὺ εἰς τὰ μαρτύριά του.</p>

			<p>Ἐδέρνανε τὸν ἅγιο, σεισμὸς εἶχε ἀρχίσει,<br>
			καὶ τὸ παλάτι βασιλιᾶ κι αὐτὸ εἶχε γκρεμίσει.</p>

			<p>Σκοτώθηκε ἡ γυναίκα του, μὰ καὶ τὰ δύο παιδιά του,<br>
			ὁ Θεὸς τὸν ἐτιμώρησε γιὰ θηριότητά του.</p>

			<p>Ἐθέλησε τὸν Ἀντώνιο νὰ ἀποκεφαλίσῃ,<br>
			παρέλυσαν τὰ χέρια του, σὰν εἶχε ἀποφασίσει.</p>

			<p>Μὰ σκοτισμένη ἡ ψυχὴ διέταξε καὶ πάλι,<br>
			ἀμέσως τοῦ Ἀντώνιου νὰ κόψουν τὸ κεφάλι.</p>

			<p>Σὰν τ᾿ ἄκουσε ὁ μάρτυρας κάνει τὴν προσευχή του,<br>
			ποὺ γιὰ τὴν πίστι τοῦ Χριστοῦ ἔδινε τὴν ζωή του.</p>

			<p>Πρὶν κόψουν τὸ κεφάλι του, ἐπλησίαζε ἡ ὥρα,<br>
			φωνὴ ἀπ᾿ τὸν οὐρανὸ ἔχει ἀρχίσει τώρα.</p>

			<p>Χαῖρε ἀθλητὰ Ἀντώνιε, εἶσαι εὐτυχισμένος,<br>
			γιὰ τὸν ἀγώνα ποὺ ἔκανες, θἆσαι στεφανωμένος.</p>

			<p>Ὁ Ἅγιος τότε ἔψαλλε, κάνει τὴν προσευχή του,<br>
			καὶ στὸν Ἰησοῦ Χριστὸ παρέδωσε ψυχή του.</p>

			<p>Οἱ κερκυραῖοι χριστιανοὶ πῆραν τὸ λείψανό του,<br>
			μὲ εὐλάβεια καὶ μὲ τιμὴ ποὺ εἶχαν στὸ πρόσωπό του.</p>

			<p>Διέταξε ὁ βασιλιᾶς ἐμπρός του νὰ βρεθοῦνε,<br>
			Ἰάσων καὶ Σωσίπατρος γιὰ νὰ ἐξεταστοῦνε.</p>

			<p>Μὲ κολακεῖες ἐμίλησε στοὺς δύο Ἀποστόλους,<br>
			ὅμως τὸν ἀποστόμωσαν, δὲν ἄκουσαν καθόλου.</p>

			<p>Εἶπαν· ἐμεῖς πεθαίνουμε γιὰ τοῦ Χριστοῦ θρησκεία,<br>
			σ᾿ αὐτὸν τὸν κόσμο ἀληθινὴ εἶναι ἡ Ὀρθοδοξία.</p>

			<p>Κόρη δεκαπεντάχρονη εἶχε ὁ βασιλέας,<br>
			Κερκύρα εἶχε ὄνομα καὶ στὴν ψυχὴ ὡραία.</p>

			<p>Σὰν ἄκουσε ἡ κόρη αὐτὴ γιὰ τὴν Ὀρθοδοξία,<br>
			ἐπίστεψε ἀμέσως στὸ Χριστὸ ἀληθινὴ θρησκεία.</p>

			<p>Ὁμολογεῖ τὴν πίστι της ἐμπρὸς εἰς τὸν πατέρα,<br>
			τότε αὐτὸς ἐθύμωσε διὰ τὴν θυγατέρα.</p>

			<p>Ὁ ἔπαρχος ἀμέσως μὲ θυμὸ στὴ φυλακὴ τὴν κλείνει,<br>
			ἔδωσε τὰ στολίδια της γιὰ ἐλεημοσύνη.</p>

			<p>Ἔστειλε ὁ πατέρας της μαῦρο νὰ τὴν πειράξῃ,<br>
			καὶ μιὰ ἀρκούδα χύμηξε νὰ τὸν κατασπαράξῃ.</p>

			<p>Κερκύρα ἐμεσολάβησε, ἐμάλωσε τὸ θηρίο,<br>
			καὶ αὐτὸς συγνώμη ἐζήτησε γιὰ ἄσωτό του βίο.</p>

			<p>Συγχώρησι ἐζήτησε τότε ἀπ᾿ τὴν Ἁγία,<br>
			ποὺ τοῦ ἐχάρισε ζωὴ κι εὑρῆκε σωτηρία.</p>

			<p>Κερκύρα ἐσυγχώρησε, ζητεῖ καὶ τὸν βαπτίζει,<br>
			Χριστόδουλο στὸ ὄνομα εὐθὺς ὀνοματίζει.</p>

			<p>Καὶ τότε σὰν πατέρα της τὸν ὁδηγεῖ ἐκείνη,<br>
			νὰ ὁμολογήσῃ σταθερὰ γιὰ τὴν χριστιανοσύνη.</p>

			<p>Ἔφυγε ἀπ᾿ τὴν φυλακὴ κι ἐκήρυττε στὴν πόλι,<br>
			γιὰ νὰ πιστέψουν στὸ Χριστὸ καὶ νὰ σωθοῦνε ὅλοι.</p>

			<p>Ὁ βασιλιὰς τὸν τιμωρεῖ μ᾿ ὅλη τὴν δύναμί του,<br>
			καὶ τὸ κεφάλι ἔκοψαν καὶ ἔφυγε ἡ ψυχή του.</p>

			<p>Κερκύρας ἦρθε ἡ σειρὰ τότε νὰ μαρτυρήσῃ,<br>
			καὶ τὸν Σωτῆρα μᾶς Χριστὸν Θεὸν ὁμολογήσῃ.</p>

			<p>Ἐσκέφτηκε ὁ ἔπαρχος τότε φωτιὰ νὰ ἀνάψῃ,<br>
			καὶ τὴν Κερκύρα μὲ θεριὸ ἀμέσως νὰ τοὺς κάψῃ.</p>

			<p>Ἄγγελο στέλνει ὁ Θεὸς καὶ τὴν φωτιὰ τὴν σβήνει,<br>
			καὶ τὴν Κερκύρα ἀπείραχτη ἀμέσως τὴν ἀφήνει.</p>

			<p>Τότε τὴν ὁδηγήσανε ἔξω ἀπὸ τὴν πόλι,<br>
			μὲ πέτρες τὴν ἐσκότωσαν, εἰδωλολάτρες ὅλοι.</p>

			<p>Προτοῦ νὰ λιθοβοληθῇ, ἔκανε προσευχή της,<br>
			καὶ εἰς τὸν θρόνο τοῦ Θεοῦ ἐπῆγεν ἡ ψυχή της.</p>

			<p>Ἔπειτα καῖνε τοὺς ληστὲς γιὰ τὴν ὁμολογία,<br>
			ποὺ καὶ οἱ ἑπτὰ ἐπίστευσαν εἰς τοῦ Χριστοῦ θρησκεία.</p>

			<p>Ὁ ἡγεμόνας ἐπρόσταξε νὰ προσκυνοῦν τὸν Δία,<br>
			διότι ὅλοι ἐπίστεψαν εἰς τὴν Ὀρθοδοξία.</p>

			<p>Μὲ ἕνα πλοῖο ξεκινᾶ σὲ ἕνα νησὶ νὰ πάῃ,<br>
			νὰ τιμωρήσῃ χριστιανούς, μὲ λύσσα πολεμάει.</p>

			<p>Τὰ πλοῖα ὅταν ἔφυγαν ἔπιασε τρικυμία,<br>
			ὅλα τὰ πλοῖα βούλιαξαν γιὰ τὴν παρανομία.</p>

			<p>Καὶ τώρα ἦρθε ἡ σειρὰ τῶν δύο Ἀποστόλων,<br>
			νὰ ὁμολογήσουν τὸν Χριστὸν ὡς βασιλέα ὅλων.</p>

			<p>Ἀρνήθηκαν τὰ εἴδωλα κι οἱ δυὸ νὰ προσκυνήσουν,<br>
			ὁ ἡγεμὼν διέταξε Σωσίπατρον νὰ ψήσουν.</p>

			<p>Ὁ ἡγεμὼν μετανοεῖ, ἀμέσως ἐβαπτίσθη,<br>
			εἶδε πὼς ἦν ἀληθινὴ Ἰησοῦ Χριστοῦ ἡ πίστι.</p>

			<p>Ὁ Ἰάσων τὸν ἐβάπτισε τότε τὸν ἡγεμόνα,<br>
			ὄνομα Σεβαστιανὸν ὀνόμασε ἀκόμα.</p>

			<p>Νηστεία καὶ μὲ προσευχὴ ἐπέρασε τὴν ζωή του,<br>
			παρακαλοῦσε τὸν Θεὸν νὰ σώσῃ τὴν ψυχή του.</p>

			<p>Ἐπέθανε ὁ Σεβαστιανὸς μετὰ ἀπὸ ἕνα χρόνο,<br>
			ἕνα παιδί του ἀρρώστησε, ἐκεῖνο εἶχε μόνο.</p>

			<p>Κι ἐπῆγε στὸν Ἰάσωνα τοῦ τέκνου ἡ μητέρα,<br>
			μὰ εἶχε πεθάνει τὸ παιδὶ εὐθὺς τὴν ἴδια ἡμέρα.</p>

			<p>Μὲ πόνο τὸν παρακαλεῖ παιδὶ νὰ ἀναστήσῃ,<br>
			καὶ ὁ ἁγιος τὴν προσευχὴ μὲ θέρμη εἶχε ἀρχίσει.</p>

			<p>Πηγαίνει εἰς τὸ σπίτι της, πιάνει παιδιοῦ τὸ χέρι,<br>
			καὶ ἡ θεία χάρις τὸ παιδὶ στὸν κόσμο εἶχε φέρει.</p>

			<p>Ἀμέσως ἀναστήθηκε τότε τὸ παλληκάρι,<br>
			ἔδωκε στὴ μητέρα του τὸ μοναχὸ βλαστάρι.</p>

			<p>Ἄλλη γυναίκα ἤτανε ἐκεῖ δαιμονισμένη,<br>
			προσεύχεται ὁ Ἅγιος καὶ ἀμέσως ὑγιαίνει.</p>

			<p>Θαύματα ἔκανε πολλά, σὲ ἀρρώστους θεραπεία,<br>
			καὶ τοὺς ἀνθρώπους ἐδίδασκε εἰς τοῦ Χριστοῦ θρησκεία.</p>

			<p>Ἥσυχα τότε ἔζησε στὴν πόλι τῆς Κερκύρας,<br>
			καὶ τὴν ψυχὴ παρέδωσε εἰς τοῦ Θεοῦ τὰς χεῖρας.</p>

			<p>Ἑξήντα ἔτη ἔζησε σ᾿ ὅλη τὴν ἡλικία,<br>
			καὶ ἐκοπίασε πολὺ γιὰ τὴν Ὀρθοδοξία.</p>

			<p>Ἤτανε εἰκοσιεννιὰ τότε Ἀπριλίου,<br>
			ποὺ ἡ ψυχή του ἀνέβηκε εἰς τὰς αὐλὰς Κυρίου.</p>

			<p>Ἰάσων καὶ Σωσίπατρε, γενναῖα παλληκάρια,<br>
			προσευχηθεῖτε καὶ γιὰ ἐμᾶς, εἶστε Χριστοῦ λυχνάρια.</p>

			</td>
		</tr>
	</table>
</div>

<hr>

</body>

</html>