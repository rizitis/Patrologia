<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Οικουμένιος Τρίκκης</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Οἰκουμένιος Τρίκκης</h1>

<p style="text-align: center">3 Μαΐου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Εἶναι πολλοὶ οἱ Ἅγιοι ποὺ ἔχει ἡ Ὀρθοδοξία,<br>
			ἁγίων Πάντων πάντοτε τιμᾶ ἡ Ἐκκλησία.</p>

			<p>Καταγωγὴ ὁ Ἅγιος εἶχε Καππαδοκία,<br>
			Βασίλειος, Γρηγόριος, στὴν ἴδια ἐπαρχία.</p>

			<p>Ἦταν ὁ Οἰκουμένιος ἀνιψιὸς ἁγίου Ἀχιλλίου<br>
			τοῦ πολιούχου Λάρισας, θαυματουργοῦ Ἁγίου.</p>

			<p>Μεγάλωνε ὁ Ἅγιος, προέκοπτε στὴ γνῶσι,<br>
			καὶ ὅλοι ἐθαυμάζανε τὴν ἀρετὴ τὴν τόση.</p>

			<p>Τὶς ἅγιες ἐμελέταγε γραφές, ἔκανε ἀγρυπνία,<br>
			καὶ ἐνικοῦσε σατανᾶ μὲ προσευχή, νηστεία.</p>

			<p>Ὁ ἅγιος Ἀχίλλιος τὴν ἐποχὴ ἐκείνη,<br>
			τὸν ἔκρινε ὡς ἄξιο γιὰ τὴν ἱερωσύνη.</p>

			<p>Εἶχε καὶ ἄλλο ἀνιψιό, τὸν ἔλεγαν Ῥηγῖνον,<br>
			στὴ Λάρισα μὲ Οἰκουμένιον τὸν ἔφεραν κι ἐκεῖνον.</p>

			<p>Ἐχειροτόνησε ἐπίσκοπους τοὺς δύο ἀνιψιούς του,<br>
			ἀφοῦ τὸ Πνεῦμα ἅγιον τοὺς ἤθελε δικούς του.</p>

			<p>Τότε τοῦ Οἰκουμένιου εἰς τὴν χειροτονία,<br>
			Ἄγγελοι ἔψαλλαν φωνὲς μέσα στὴν ἐκκλησία.</p>

			<p>Καὶ τότε εἰς τὰ Τρίκαλα ἐδιόρισε δεσπότη,<br>
			στῆς Παναγίας τὸν ναὸ νὰ ἔχῃ θέσι πρώτη.</p>

			<p>Κατατροπώνει αἱρετικοὺς μὲ λόγια του τὰ θεῖα,<br>
			καὶ Ἰουδαίους πολεμᾶ καὶ εἰδωλολατρεία.</p>

			<p>Τότε ἀνεκήρυξε Χριστὸν ὁ Μέγας Κωνσταντῖνος,<br>
			εἰδωλολάτρες καὶ αἵρεσι ἀνέτρεψε ἐκεῖνος.</p>

			<p>Ὁ σατανᾶς στὸν Ἄρειο εἰσῆλθε καὶ μὲ λύσσα,<br>
			διὰ Χριστὸν ἐκήρυττε Θεὸν δὲν εἶναι ἴσα.</p>

			<p>Σύνοδο τότε ἔκανε ὁ Μέγας Κωνσταντῖνος,<br>
			Ἄρειον κατατρόπωσε κι ἐνίκησε ἐκεῖνος.</p>

			<p>Ἐπῆγε καὶ ὁ Ἀχίλλιος μὲ δύο ἀνιψιούς του,<br>
			Ῥηγῖνον καὶ Οἰκουμένιον, τοὺς εἶχε βοηθούς του.</p>

			<p>Ὁ Ἅγιος Ἀχίλλιος ἀντίπαλος Ἀρείου,<br>
			ἐκεῖ ἐθαυματούργησε εἰς δόξαν τοῦ Κυρίου.</p>

			<p>Λιθάρια ἐκεῖ σε μιὰ γωνιὰ τὰ εἶχαν μαζεμένα,<br>
			ὁ Ἅγιος Ἀχίλλιος ἐμίλησε σὲ ἕνα.</p>

			<p>Ἐὰν ὁμοούσιος Υἱὸς εἶναι μὲ τὸν Πατέρα,<br>
			νὰ ἀναβλύσῃς λάδι εὐθύς, λιθάρι, ἐδῶ πέρα.</p>

			<p>Τὸν λόγο αὐτὸ τελείωσε καὶ ἔγινε τὸ θαῦμα,<br>
			καὶ ἀπ᾿ τὸ λιθάρι ἔτρεχε τὸ λάδι ἐν τῷ ἅμα.</p>

			<p>Τὸν ἅγιο τὸν ἐφίλησε ὁ Μέγας Κωνσταντῖνος,<br>
			τὸ θαῦμα ὅταν εἶδε αὐτό, ἐχάρηκε κι ἐκεῖνος.</p>

			<p>Διὰ τὸ θαῦμα ἐχάρησαν καὶ οἱ Ἅγιοι Πατέρες,<br>
			πολλοὶ ἐπιστέψαν στὸ Χριστὸ ἐκεῖνες τὶς ἡμέρες.</p>

			<p>Ὁ Ἄρειος δὲν ἐπίστεψε κι ἔμεινε εἰς τὴν πλάνη,<br>
			ὁ σατανᾶς καὶ ὁ ἐγωισμὸς τὸν εἴχανε μωράνει.</p>

			<p>Καὶ ὁ ἅγιος Οἰκουμένιος ἐμίλησε τοῦ Ἀρείου,<br>
			ἀλλὰ δὲν ἐσυμμορφώθηκε, εἶχε μορφὴ θηρίου.</p>

			<p>Ἐπροσευχήθη στὸν Θεό, ἐμίλησε στὸ λιθάρι,<br>
			νὰ βγάλῃ ἄφθονο νερὸ μὲ τοῦ Θεοῦ τὴν χάρι.</p>

			<p>Καὶ τὸ λιθάρι ἔβγαλε νερὸ γύρω τριγύρω,<br>
			καὶ οἱ πατέρες ἔβλεπαν, ποὺ ἔστεκαν τριγύρω.</p>

			<p>Τὸν ἐφίλησε ὁ βασιλεύς, ἐζήτησε τὴν εὐχή τουμ<br>
			τοῦ εἶπε νὰ μὴν τὸν λησμονῇ ποτὲ στὴν προσευχή του.</p>

			<p>Ὁ ἅγιος Οἰκουμένιος στὰ Τρίκαλα γυρίζει,<br>
			καὶ ὅλους τοὺς αἱρετικοὺς εἰς τὸν Χριστὸν γυρίζει.</p>

			<p>Κρυφὰ εἶχε ἀσκητήριο, ἔκανε ἀγρυπνίες,<br>
			ἄνθρωποι μὴν τὸν ξέρουνε, ἀσκήσεις καὶ νηστεῖες.</p>

			<p>Σὲ ἡλικία ἔφθασε τότε ἡ δική του,<br>
			καὶ πλέον εἶχε ἀφιχθῆ τὸ τέλος τῆς ζωῆς του.</p>

			<p>Θεὸν ἐδοξολόγησε καὶ τὸν εὐχαριστοῦσε,<br>
			ποὺ τὸν ἐτίμησε πολὺ στὸν κόσμο ὅταν ζοῦσε.</p>

			<p>Εὐλόγησε μὲ χέρια του ὅλο τὸ ποίμνιό του,<br>
			καὶ στὸν Θεὸ παρέδωσε ψυχὴν καὶ ἑαυτόν του.</p>

			<p>Ἡ πόλις τὸν ἐθρήνησε τότε στὴν κοίμησί του,<br>
			κι ἔγιναν θαύματα πολλὰ τότε εἰς τὴν ταφή του.</p>

			<p>Μετέφεραν οἱ χριστιανοὶ λείψανο τοῦ Ἁγίου,<br>
			νὰ τὸ ἐνταφιάσουνε εἰς τὸν Ναὸ Κυρίου.</p>

			<p>Στὸ δρόμο ὅμως ἔπεσε ἀπὸ ἀπροσεξία,<br>
			λίγο ἀπὸ τὸ λείψανο κι ἦταν ἐν ἀφασίᾳ.</p>

			<p>Ἕνας τσομπάνος κάποτε πῆγε γιὰ νὰ ποτίσῃ,<br>
			ἐγλίτωσε τὸ κοπάδι του, ἐπῆγε νὰ τὸ δροσίσῃ.</p>

			<p>Ὁ κόσμος ἤτανε ξερός, μὰ μιὰ πηγὴ ἀναβλύζει,<br>
			ἐσκάλισε, ἁγίου λείψανο εὑρῆκε νὰ μυρίζῃ.</p>

			<p>Ἐχάρηκε ποὺ βρέθηκε λείψανο τοῦ ἁγίου<br>
			ποὺ πρῶτα αὐτὸ εἶχε χαθῆ, Πατρὸς Οἰκουμενίου.</p>

			<p>Τὸ ἐσήκωσε ὁ ἀρχιερεὺς ἐπάνω στὸ κεφάλι,<br>
			καὶ στῶν Τρικάλων ἐκκλησιὰ μὲ σεβασμὸ ἔχει βάλει.</p>

			<p>Τὸ ἅγιόν του λείψανο θαύματα ἐπιτελοῦσε,<br>
			ὅποιος μὲ πίστι ἱερὴ θερμὰ παρακαλοῦσε.</p>

			<p>Ἡμέρα ποὺ ἦταν μνήμη του, νερὸ ἔβγαζε τὸ σῶμα,<br>
			τὸ θαῦμα ποὺ στὴ Σύνοδο ἐθύμιζε ἀκόμα.</p>

			<p>Ἐπήγαιναν στὴν μνήμη του καὶ ἀπὸ ξένους τόπους,<br>
			ἐπαίρνανε ἁγιασμὸ νὰ δίνουν στοὺς ἀνθρώπους.</p>

			<p>Καὶ δεύτερο Οἰκουμένιο ἑορτάζει Ὀρθοδοξία,<br>
			ποὺ ἤτανε ἐπίσκοπος Τρικάλων ἐκκλησία.</p>

			<p>Τοῦ Παύλου τὰς ἐπιστολὰς καὶ Ἀποστόλων Πράξεις<br>
			καὶ εἰς ἑπτὰ καθολικὰς ἑρμήνεψε ἐντάξει.</p>

			<p>Εἶχε μεγάλη ἀρετὴ καὶ ἄλλα χαρίσματά του,<br>
			μὰ καὶ μεγάλη μόρφωσι ἡ ἁγιότητά του.</p>

			<p>Θεάρεστα ἐποίμαινε πάντα τὸ ποίμνιό του,<br>
			ἔλεγε λόγια θεϊκὰ τὸ στόμα τὸ δικό του.</p>

			<p>Σὰν ἔφθασε τὸ τέλος του, ἐκοιμήθη ἐν εἰρήνῃ,<br>
			καὶ ἡ ψυχή του ἔφυγε μὲ τὸν Θεὸ νὰ μείνῃ.</p>

			<p>Ἡμέρα ποὺ ἐκοιμήθηκε ἦταν οἱ τρεῖς Μαΐου,<br>
			καὶ ἑορτάζονται καὶ οἱ δύο αὐθημερὸν ἰδίου.</p>

			<p>Ὦ ἅγιοι Οἰκουμένιοι, γιὰ ὅλη τὴν οἰκουμένη,<br>
			πρεσβεία πάντα κάνετε, νὰ εἴμεθα σωσμένοι.</p>

			</td>
		</tr>
	</table>
</div>

<hr>

</body>

</html>