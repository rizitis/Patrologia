<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγία Νεομάρτυς Χρυσή εκ Μογλενών</title>
<link rel="stylesheet" type="text/css" href="../styles.css">
</head>

<body lang="el">

<h1>Ἁγία Νεομάρτυς Χρυσῆ ἐκ Μογλενῶν</h1>

<p style="text-align: center">13 Ὀκτωβρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Ἅγιοι ὑπάρχουνε πολλοὶ εἰς τὴν Ὀρθοδοξία<br>
			τοὺς ἀγνοοῦν οἱ χριστιανοὶ γιορτάζει ἡ Ἐκκλησία.</p>

			<p>Ἀπὸ αὐτοὺς τοὺς μάρτυρες ἦταν καὶ ἡ Ἁγία<br>
			Χρυσὴ ἦταν στὸ ὄνομα χρυσὴ καὶ στὴν καρδία.</p>

			<p>Ὅποιος διαβάσῃ βίον της δὲν θὰ τὸ μετανιώσῃ<br>
			θὰ ἔχει πόθο ἱερὸ ὅλο νὰ τὸν τελειώσῃ.</p>

			<p>Στὴν ἐπαρχία Μογλενῶν γεννήθει ἡ Ἁγία<br>
			ποὺ στὴ βορειοδυτικὴ εἶναι Μακεδονία.</p>

			<p>Χρυσὴ τὸ ὀνομάσανε Ἁγίας τὸ χωριό της<br>
			τὸ τίμησαν οἱ χωρικοὶ μὲ ὄνομα δικό της.</p>

			<p>Εἶχε γονεῖς ἀγράμματους ἐκεῖνες τὶς ἡμέρες<br>
			ἐκτὸς Ἁγίας εἴχανε τέσσερις θυγατέρες.</p>

			<p>Ζοῦσαν μὲ τὸν ἱδρώτα τους νὰ βγάλουν τὸ ψωμί τους<br>
			γιατὶ πτωχὴ καὶ ἄσημη ἦν ἡ καταστασή τους.</p>

			<p>Μὰ ἡ Χρυσὴ ξεχώριζε διὰ τὴν ὀμορφιά της<br>
			εἶχε πολλὰ χαρίσματα στὰ κατορθώματά της.</p>

			<p>Στὸν Παντοδύναμο Θεὸ εἶχε μεγάλη πίστι<br>
			ἤτανε τόσο δυνατὴ σὰν πέτρα τοῦ γρανίτη.</p>

			<p>Ἀπὸ Κοσμᾶ τὸν Αἰτωλὸ τὴν πίστι δυναμώνει<br>
			τὰ λόγια του τὰ ἱερὰ μέσ᾿ στὴν καρδιὰ καρφώνει·</p>

			<p>ποὺ ἔλεγε ὁ Ἅγιος τὴν πίστι νὰ τηρήσουν<br>
			καὶ τὸ κορμὶ ἂς τὸ κάψουνε καὶ ἂς τὸ τηγανίσουν.</p>

			<p>Ἐζοῦσε τότε ἡ Χρυσὴ λευκότατη σὰν κρίνο<br>
			μὲ σωφροσύνη ἁγνότητα ἦν τὸν καιρὸν ἐκεῖνο.</p>

			<p>Εἶχε πολλὰ χαρίσματα λάμψη στὸ πρόσωπό της<br>
			ποὺ αἰτία ἔγινε αὐτὸ γιὰ τὸ μαρτύριό της.</p>

			<p>Εἷς Τοῦρκος τὴν ἐκοίταξε ποὺ πέρασε μπροστά του<br>
			καὶ ἔρωτα σατανικὸ ἔβαλε στὴν καρδιά του.</p>

			<p>Τὴν ἐρωτεύτηκε τρελὰ καὶ ἤθελε νὰ ζήσῃ<br>
			καὶ τοὺς ἀνήθικους σκοποὺς νὰ πραγματοποιήσῃ.</p>

			<p>Χρυσὴ ἐπῆγε στὸ βουνὸ ξύλα γιὰ νὰ μαζέψει<br>
			βρῆκε καιρὸ ὁ Τουρκαλὰς νὰ τὴν ἐρεζιλέψει.</p>

			<p>Μαζὶ μὲ ὁμοθρήσκους του σὲ μιὰ τοποθεσία<br>
			πέσανε πάνω στὴ Χρυσὴ τὴν πῆραν μὲ τὴν βία.</p>

			<p>Ἡ μάρτυς ἀντιστάθηκε τὴν ὁδηγοῦν στὸ σπίτι<br>
			Ὀθωμανοὺ τοῦ βρωμεροῦ τοῦ Τούρκου τοῦ ἀλήτη.</p>

			<p>Ἠθέλησε ὁ ἄπιστος μὲ λόγια νὰ τὴν πείσει<br>
			νὰ γίνῃ μωαμεθανὴ Χριστὸν νὰ λησμονήσῃ.</p>

			<p>Ἐὰν δὲν ἐδεχότανε νὰ γίνῃ σύζυγός του<br>
			σκληρὰ θὰ τὴν βασάνιζε ἦταν προορισμός του.</p>

			<p>Μὰ ἡ Χρυσὴ ποὺ ἦταν χρυσὴ στὸ ὄνομα καὶ στὸ πράγμα<br>
			ζητᾶ βοήθεια Θεοῦ δὲν ἄρχισε στὸ κλάμα.</p>

			<p>Εἶπε μὲ γενναιότητα ἀλλὰ καὶ παρρησία<br>
			δὲν τὸν ἀρνιέμαι τὸ Χριστὸ οὔτε Ὀρθοδοξία.</p>

			<p>Καὶ ἂν τὸ κομματιάσετε τὸ ἰδικόν μου σῶμα<br>
			καὶ τότε τὴν θρησκεία μου δὲν τὴν ἀλλάζω ἀκόμα.</p>

			<p>Εἰς τὶς Τουρκάλες μάγισσες τὴν εἶχαν ὁδηγήσει<br>
			καὶ μάγια ἔκαναν Χρυσῆς τὸν Τοῦρκο νὰ ἀγαπήσῃ.</p>

			<p>Μάγια δὲν τὴν πειράξανε ἐτότε τὴν Ἁγία<br>
			γιατὶ ἐξομολογιότανε μὲ Θεία Κοινωνία.</p>

			<p>Τοὺς συγγενεῖς της κάλεσαν διὰ νὰ λάβουν θέση<br>
			ὅλοι νὰ πείσουν τὴν Χρυσὴ μὲ ζόρι νά τουρκέψει.</p>

			<p>Γονεῖς της τότε καὶ ἀδελφὲς ἐπῆγαν στὴν Ἁγία<br>
			ὅλοι της λένε νὰ ἀρνηθῇ τὴν τοῦ Χριστοῦ θρησκεία.</p>

			<p>Ἐδάκρυσαν τὰ μάτια τους ἀπὸ τὰ παρακάλια<br>
			ποὺ ἡ Χρυσὴ ἀρνιότανε νὰ γενεῖ Τουρκάλα.</p>

			<p>Ἡ ὥρα ἦταν κρίσιμη γιὰ τὴν Χρυσὴ ἐτότες<br>
			ποὺ ἤτανε αἰχμάλωτη στοὺς Τούρκους στρατιῶτες.</p>

			<p>Καὶ ἡ Χρυσὴ στὶς ἀδελφὲς μιλεῖ καὶ στοὺς γονεῖς της<br>
			καὶ εἶχε βγάλει σταθερὰ θερμὴ ἀπόφασή της.</p>

			<p>Μοῦ λέτε νὰ ἀρνηθῶ Χριστὸν δὲν εἶστε πιὰ γονεῖς μου<br>
			οὔτε καὶ ἀδερφάδες μὰ οὔτε καὶ συγγενεῖς μου.</p>

			<p>Εἰς τὸ ἑξῆς ἀντὶ γιὰ σᾶς Θεὸ θὰ ῾χω πατέρα<br>
			Ἁγίους θὰ ῾χω ἀδελφοὺς καὶ Παναγιὰ μητέρα.</p>

			<p>Ἔτσι τοὺς ἀπομάκρυνε ἐτότε ἡ Ἁγία<br>
			μὲ τὴν ἀγάπη στὸ Χριστὸ ἐφάνηκε ἀνδρεία.</p>

			<p>Ὁ ἐραστὴς ποὺ ἔβλεπε ἄρνηση στὴν Ἁγία<br>
			τρεῖς μῆνες τὴν ξυλοκοποῦν σκληρὰ μὲ τυραννία.</p>

			<p>Τὴν γδέρναν τότε ζωντανὴ λωρίδες εἶχαν κρεμάσῃ<br>
			γιὰ νὰ τὶς βλέπει ἡ Χρυσὴ μ᾿ αὐτὲς νὰ δειλιάσῃ.</p>

			<p>Μέσ᾿ στὸ αὐτὶ τῆς ἔβαλαν σουβλὶ πολὺ μεγάλο<br>
			ἐτρύπησε τὴν κεφαλὴ καὶ βγῆκε ἀπὸ τὸ ἄλλο.</p>

			<p>Ὁ Θεὸς τὴν εἶχε ζωντανὴ νὰ βλέπουν οἱ βαρβάροι<br>
			καὶ θεία δύναμη Σταυροῦ τῆς ἔδινε τὴν χάρι.</p>

			<p>Οἱ τύραννοι δὲν χόρτασαν αἱμοβόροι σὰν θηρία<br>
			θαύμαζαν πὼς ὑπέφερε μαρτύρια ἡ Ἁγία.</p>

			<p>Σὰν εἶδαν πὼς νικήθηκαν ἀπὸ μικρὴ κοπέλα<br>
			ἀπ᾿ τὸ θυμὸ κοκκίνησαν τοὺς ἐπίασε μιὰ τρέλα.</p>

			<p>Σὲ ἕνα δέντρο τὴν κρεμοῦν καὶ πιάνουν τὰ μαχαίρια<br>
			τὸ Ἅγιο σῶμα ἔκοβαν Ἀγαρηνῶν τὰ χέρια.</p>

			<p>Ἔπειτα ἀπὸ βάσανα σκληρὰ ποὺ εἶχε στὴ ζωή της<br>
			εἰς τὸ Χριστὸ παρέδωσε ὁλόλευκη ψυχή της.</p>

			<p>Τὰ Ἅγια της λείψανα κρυφὰ τὰ εἶχαν πάρει<br>
			νὰ μὴν τοὺς ἐμποδίσουνε οἱ Τοῦρκοι οἱ κουρσάροι.</p>

			<p>Δέκα καὶ Τρίτη του μηνὸς ἤτανε Ὀκτωβρίου<br>
			ποὺ ἔλαβε ἡ Ἁγία Χρυσὴ στεφάνι μαρτυρίου.</p>

			<p>Στὴν πρόσκαιρη ἐδῶ ζωὴ μαρτύρησε ἡ Ἁγία<br>
			χαίρεται τώρα τοῦ Χριστοῦ ζωὴ τὴν αἰωνία.</p>

			<p>Χρυσὴ μὲ γενναιότητα ἔδειξε παρθενία<br>
			Ἀγαρηνοὺς ἐνίκησε τὴν ψεύτικη θρησκεία.</p>

			<p>Ψηλὰ ἀπὸ τὸν οὐρανὸ φωτίζει νεολαία<br>
			πῶς στὴ σημαία τοῦ Χριστοῦ ἐβάστασεν ὡραία.</p>

			<p>Νὰ πάρουνε παράδειγμα νέοι στὴν ἡλικία<br>
			νὰ ῾χουν ὡς κόρη ὀφθαλμοῦ πάντα Χριστοῦ θρησκεία.</p>

			<p>Ἁγία Νύμφη τοῦ Χριστοῦ κάνε γιὰ μᾶς πρεσβεία<br>
			μὲ τὶς δικές σου προσευχὲς νὰ βροῦμε σωτηρία.</p>

			</td>
		</tr>
	</table>
</div>

<hr>

</body>

</html>