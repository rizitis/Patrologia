<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Ιερομάρτυς Κλήμης</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Ἱερομάρτυς Κλήμης</h1>

<p style="text-align: center">23 Ἰανουαρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Εἶναι πολὺ διδακτικὸς ὁ βίος τοῦ ἁγίου,<br>
			ἀλλὰ καὶ συγκινητικὸς μεγάλου μαρτυρίου.</p>

			<p>Ὑπέφερε μαρτύρια γιὰ εἴκοσι ὀκτὼ χρόνους,<br>
			γιὰ τὴν ἀγάπη τοῦ Χριστοῦ ἐξέχναγε τοὺς πόνους.</p>

			<p>Ἂς γράψουμε ἀπ᾿ τὴν ἀρχή, ἀπὸ τὴν γέννησί του,<br>
			ποιὰ ἦταν ἡ πατρίδα του, ἀλλὰ καὶ οἱ γονεῖς του.</p>

			<p>Πατρίδα του ἡ Ἄγκυρα εἰς τὴν Μικρὰν Ἀσία,<br>
			πατέρας του ἐπίστευε στὴν εἰδωλολατρία.</p>

			<p>Ἀλλὰ τὸ σπουδαιότερο ἡ χριστιανὴ μητέρα,<br>
			Σοφία τὴν ὀνόμαζαν, λευκὴ σὰν περιστέρα.</p>

			<p>Πέθανε ὁ πατέρας του, ποὺ ἦταν εἰδωλολάτρης,<br>
			καὶ ἡ Σοφία ἔμεινε, τὸν Κλήμη εἶχε κοντά της.</p>

			<p>Προφήτευσε γιὰ τὸ παιδί· ὅταν θὰ μεγαλώσῃ,<br>
			μάρτυρας θὰ εἶναι τοῦ Χριστοῦ, τὸ σῶμα του θὰ δώσῃ.</p>

			<p>Τοῦ ἔλεγε σωματικῶς αὐτὴ τὸ ἔχει γεννήσει,<br>
			πίστι νὰ ἔχῃ, ὑπομονή, γιὰ νὰ καρποφορήσῃ.</p>

			<p>Ἦταν γενναία στὴν ψυχὴ τοῦ Κλήμη ἡ μητέρα,<br>
			ποὺ τέτοιες δὲν ὑπάρχουνε τὴν σήμερον ἡμέρα.</p>

			<p>Καὶ ὅταν τὸ ἐκατήχησε ἡ μάνα τὸ παιδί της,<br>
			παρέδωσε εἰς τὸν Θεὸν τὴν ἅγια ψυχή της.</p>

			<p>Τὶς συμβουλὲς ἐφύλαξεν ὁ Κλήμης στὴν καρδιά του,<br>
			ζοῦσε μοναχικὴ ζωή, μὲ τὸν Χριστὸ κοντά του.</p>

			<p>Σὰν πέθανε ἡ μητέρα του, τὸν πῆρε μιὰ κυρία,<br>
			ἦταν ἐκείνη ἄτεκνη, τὴν ἔλεγαν Σοφία.</p>

			<p>Εἶχε τὸ ἴδιο ὄνομα μὲ σαρκικὴ μητέρα,<br>
			ζοῦσαν χριστιανικὴ ζωή, μὲ Κλήμη πᾶσα ἡμέρα.</p>

			<p>Τὸν Κλήμη τὸν ἀγάπησε σὰν γνήσιο παιδί της<br>
			καὶ ἐκεῖνος ἐμεγάλωσε μὲ εὐλάβεια δική της.</p>

			<p>Ὁ Κλήμης ἐμεγάλωσε τὴν ἐποχὴ ἐκείνη<br>
			εἶχε ὡς θεία ἀρετὴ τὴν ἐλεημοσύνη.</p>

			<p>Ἔτρεφε ὀρφανὰ παιδιά, τὰ ἔντυνε ἀκόμη,<br>
			ποὺ πείναγαν κι ἐγύριζαν ξυπόλυτα σὲ δρόμοι.</p>

			<p>Τοῦ ἔδινε ὅ,τι χρειάζεται θετὴ μάνα Σοφία,<br>
			νὰ δίνῃ πάντα στοὺς πτωχοὺς τροφή, ἐνδυμασία.</p>

			<p>Ἀλλὰ τὸ σπουδαιότερο· ἐμάθαινε στὰ παιδία,<br>
			τὰ κατηχοῦσε πάντοτε εἰς τοῦ Χριστοῦ θρησκεία.</p>

			<p>Ἐνήστευε· μόνο ὄσπρια ἔτρωγε κάθε ἡμέρα·<br>
			ψάρια, τυριὰ καὶ κρέατα, τὰ ἔκανε ὅλα πέρα.</p>

			<p>Εἶδαν αὐτὲς τὶς ἀρετὲς στὸν Κλήμη οἱ ἀνθρῶποι,<br>
			γι᾿ αὐτὸ καὶ εἴκοσι χρονῶν τὸν ἔκαναν δεσπότη.</p>

			<p>Σὰν ἔγινε ἐπίσκοπος, μικρὸς στὴν ἡλικία,<br>
			ἐλάμπρυνε μὲ τὰ ἔργα τοῦ Χριστοῦ τὴν Ἐκκλησία.</p>

			<p>Ἐβάπτιζε μικρὰ παιδιὰ ὅταν τὰ κατηχοῦσε,<br>
			τοὺς νέους ποὺ ἦσαν ἄξιοι τοὺς ἐχειροτονοῦσε.</p>

			<p>Εἰδωλολάτρης βασιλιὰς τὴν Ρώμη ἐδιοικοῦσε,<br>
			καὶ τὴν θρησκεία τοῦ Χριστοῦ σκληρὰ ἐπολεμοῦσε.</p>

			<p>Σὰν ἔμαθε ὅτι ὁ Ἅγιος πολλὰ παιδιὰ βαπτίζει,<br>
			τὸν καλοπιάνει στὴν ἀρχή, μὰ καὶ τὸν φοβερίζει.</p>

			<p>Τοῦ ἔταζε πράγματα πολλὰ ὅτι θὰ τὸν τιμήσῃ,<br>
			ἐὰν δεχόταν ψεύτικους θεοὺς νὰ προσκυνήσῃ.</p>

			<p>Ὁ ἅγιος ἀπέρριψε αὐτὴ τὴν πρότασί του,<br>
			καὶ ὁ τύραννος ἀγρίεψε γιὰ ἀνυπακοή του.</p>

			<p>Νὰ ξεσχιθοῦν οἱ σάρκες του, ἀμέσως διατάζει,<br>
			νὰ φαίνονται τὰ σπλάγχνα του, σὰν τὸ θεριὸ φωνάζει.</p>

			<p>Ἄρχισαν τὰ μαρτύρια τοῦ Κλήμεντος ἐτότες,<br>
			κουράστηκαν, μὰ τὸν κτυποῦν ἄγριοι στρατιῶτες.</p>

			<p>Καὶ τὰ βασανιστήρια δυνάμωναν ἀκόμα,<br>
			ἔδερναν τὰ σαγόνια του, ἀκόμα καὶ τὸ στόμα.</p>

			<p>Θυμήθηκε ὁ ἅγιος τὰ πάθη τοῦ Κυρίου,<br>
			ποὺ οἱ Ἑβραῖοι ἔπραξαν στὸν τόπο τοῦ Κρανίου.</p>

			<p>Ὅταν αὐτὰ σκεπτότανε, τοῦ γλύκαιναν οἱ πόνοι,<br>
			ζητεῖ βοήθεια Χριστοῦ νὰ τόνε δυναμώνῃ.</p>

			<p>Τὸν ἐδυνάμωσε ὁ Θεός, ἐγιάτρεψε τὶς πληγές του<br>
			ποὺ ἀνεβαίνανε ὁλοθερμα, Ἁγίου προσευχές του.</p>

			<p>Ὁ τύραννος βλέπει θαύματα, ἐνόμιζε μαγεία·<br>
			δὲν ξέρει τὴν ἀληθινὴ ποὺ εἶναι ἡ Χριστοῦ θρησκεία.</p>

			<p>Τὸν βάλανε στὴ φυλακή, τὸ ἔργο συνεχίζει,<br>
			εἰδωλολάτρες τὸν ζητοῦν, τὸν βρίσκουν, τοὺς βαπτίζει.</p>

			<p>Στὴν φυλακὴ πάει Ἄγγελος, ἀπ᾿ τὸν Θεὸ σταλμένος,<br>
			σῶμα καὶ αἷμα τοῦ Χριστοῦ ἦν ἐφοδιασμένος.</p>

			<p>Ἐκείνους ποὺ ἐβάπτιζε, ἀμέσως κοινωνοῦσε,<br>
			στὴν φυλακὴ καθήκοντα Χριστοῦ μας ἐκτελοῦσε.</p>

			<p>Σὰν ἔμαθε ὁ βασιλιὰς διὰ τὴν βάπτισίν τους,<br>
			τοὺς ἔσφαξε στὴ φυλακή, ἔσωσαν τὴν ψυχή τους.</p>

			<p>Μετὰ σφαγὴ χριστιανῶν, τὸν Κλήμη ἐξετάζει,<br>
			τὴν πρότασί του ἀπέρριψε, βάσανα διατάζει.</p>

			<p>Τὸν ἐξέσχισαν οἱ ἄσπλαχνοι μὲ νύχια σιδερένια,<br>
			καὶ ἐφαινόταν τὰ ὀστᾶ στὸ σῶμα κρεμασμένα.</p>

			<p>Ἄνθρωπος Ἀγαθάγγελος βρισκότανε μαζί του,<br>
			νὰ μαρτυρήσῃ ἤθελε, νὰ σώσῃ τὴν ψυχή του.</p>

			<p>Τοὺς δύο βάνουν φυλακὴ νἆναι σὲ τιμωρία,<br>
			τοὺς βγάζουν καὶ τοὺς ρίχνουνε στὰ ἄγρια θηρία.</p>

			<p>Σουβλιὰ πυρώνουν δυνατά, τοὺς μπήξανε στὰ νύχια,<br>
			καὶ μὲ λαμπάδες ἔκαιγαν τὸ σῶμα καὶ τὰ στήθια.</p>

			<p>Στὴ θάλασσα τοὺς ἔριξαν, μὲ πέτρα νὰ πνιγοῦνε,<br>
			Ἀγγέλους ἔστειλε ὁ Θεὸς εἰς τὴν στεριὰ νὰ βγοῦνε.</p>

			<p>Στὸν δρόμο ἐπερπατούσανε οἱ Ἅγιοι ἀντάμα,<br>
			ἄνθρωποι ἀνταμώσανε καὶ ἔγινε τότε θαῦμα.</p>

			<p>Δύο τυφλοὺς ἐθεράπευσαν καὶ ἀλλονοῦ τὸ χέρι,<br>
			παράλυτο ἔκαναν καλὰ ποὺ χρόνια ὑποφέρει.</p>

			<p>Οἱ τύραννοι ἐταράχτηκαν, βρέθηκαν νικημένοι,<br>
			καὶ ἐθριάμβευσε ὁ Χριστὸς σὲ ὅλη τὴν οἰκουμένη.</p>

			<p>Ἐκεῖ ποὺ τὸν βασάνιζαν τὸν Ἅγιο μιὰ ἡμέρα,<br>
			εἶδε νὰ τὸν ἐπισκεφθεῖ θετή του ἡ μητέρα.</p>

			<p>Τὸν εἶδε μέσ᾿ στὴν φυλακὴ καὶ τοῦ γλυκομιλοῦσε,<br>
			τῆς διηγεῖτο ὁ Ἅγιος μαρτύρια ποὺ περνοῦσε.</p>

			<p>Τοὺς ἐκαθάρισε πληγὲς μὲ καθαρὰ μαντήλια,<br>
			ποὺ τραύματα εἴχανε πολλὰ στὸ στόμα καὶ στὰ χείλια.</p>

			<p>Πάρα πολλὰ μαρτύρια ἔκαναν τῶν Ἁγίων,<br>
			γιὰ τὴν ἀγάπη τοῦ Χριστοῦ σὲ ὅλο τους τὸν βίον.</p>

			<p>Καὶ τέλος τοῦ Ἀγαθάγγελου τοῦ κόβουν τὸ κεφάλι,<br>
			ποὺ ἡ Σοφία τὸ ἔθαψε μαζὶ μὲ σῶμα πάλι.</p>

			<p>Ὁ Κλήμης ὅταν ἔμαθε διὰ τὸν σύντροφόν του,<br>
			Ἀγαθαγγέλου θάνατον δόξαζε τὸν Θεόν του.</p>

			<p>Τὸν Κλήμη τὸν ἐδέσανε σὲ ξύλο καὶ λιθάρι,<br>
			δοξολογοῦσε τὸ Θεὸ μὲ ὑπομονὴ καὶ χάρι.</p>

			<p>Μαρτύρια καὶ βάσανα, ξυλοδαρμοὶ καὶ πόνοι,<br>
			ἐπέρασεν ὁ Ἅγιος εἰκοσιοκτὼ χρόνοι.</p>

			<p>Εἶχε ἕνα πόθο στὴν ψυχὴ ἡ εὐσεβὴς Σοφία·<br>
			νὰ ἰδῇ τὸν Κλήμη ζωντανὸ νὰ κάνῃ Λειτουργία.</p>

			<p>Θεοφανίων μιὰ βραδιὰ ποὺ κάναν ἀγρυπνία,<br>
			ἐπῆγαν εἰς τὴν φυλακὴ παιδιὰ μὲ τὴν Σοφία.</p>

			<p>Δῶρα δίνει στοὺς φύλακες καὶ ἔλυσαν τὸν Κλήμη,<br>
			δεμένο ποὺ τὸν εἴχανε, φοβόταν μὴν τοὺς φύγῃ.</p>

			<p>Τὸν ἔντυσε ἡ πάνσεμνη λευκὴ στολὴ ἁγία,<br>
			τοῦ ἔβαλε ὠμοφόριον, ἐπῆγαν στὴν Ἐκκλησία.</p>

			<p>Προγνώρισε τὸ τέλος του ἐκείνη τὴν ἡμέρα,<br>
			καὶ ἐπροσευχήθη στὸ Θεὸ γιὰ τὴν θετὴ μητέρα.</p>

			<p>Ἀκόμα προσευχήθηκε, ὁ Κύριος νὰ τοὺς δώσῃ<br>
			ὅσοι τὸν ἑορτάζουνε ψυχή τους νὰ τοὺς σώσῃ.</p>

			<p>Λειτούργησε, κοινώνησε Ἀχράντων Μυστηρίων,<br>
			καὶ τέλος τοὺς ἐπότισε κήρυγμα πολὺ θεῖον.</p>

			<p>Εἶπε θὰ τὸν σκοτώσουνε σὲ δώδεκα ἡμέρες,<br>
			μὲ δύο διακόνους του, μὲ ξίφος ἢ μὲ σφαῖρες.</p>

			<p>Ἡμέρες ὅταν πέρασαν μέσα στὴν Ἐκκλησία,<br>
			ἦταν ἡμέρα Κυριακή, ἔκανε Λειτουργία.</p>

			<p>Εἰς τὴν Ἁγία Τράπεζα, σκυμμένο τὸ κεφάλι,<br>
			δύο διακόνους ἔσφαξαν πρὸς τὴν ζωὴ τὴν ἄλλη.</p>

			<p>Ἐφρόντισε γιὰ τὴν ταφὴ ἡ εὐσεβὴς Σοφία,<br>
			λαμπάδες, θυμιάματα καὶ θεία ὑμνωδία.</p>

			<p>Σὰν θησαυρὸ πολύτιμο σὲ καθαρὸ σινδόνι,<br>
			ἐτύλιξε τὸ σῶμα ποὺ στὸν τάφο εἶναι μόνη.</p>

			<p>Μαζὶ μὲ Ἀγαθάγγελο ποὺ εἶχε ἐνταφιάσει,<br>
			ἔθαψε τὸν υἱὸν θετόν, ἐκεῖ νὰ ἡσυχάσῃ.</p>

			<p>Ἐκάθησε στὸν τάφο του, κάνει τὴν προσευχή της,<br>
			νὰ κάνουν οἱ Ἅγιοι προσευχή, νὰ σώσῃ τὴν ψυχή της.</p>

			<p>Τὴν προσευχὴ τὴν ἄκουσαν, ποὺ ἔκανε ἡ Σοφία,<br>
			καὶ τὴν προσκάλεσε ὁ Θεὸς καὶ αὐτὴν τὴν μακαρία.</p>

			<p>Προσευχηθεῖτε Ἅγιοι, πολὺ παρακαλοῦμε,<br>
			μὲ ἱερὲς πρεσβεῖες σας, ὅλοι μας νὰ σωθοῦμε.</p>

			</td>
		</tr>
	</table>
</div>

<hr>

</body>

</html>