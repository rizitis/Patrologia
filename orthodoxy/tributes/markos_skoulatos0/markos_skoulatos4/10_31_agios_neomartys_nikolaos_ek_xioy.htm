<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Νεομάρτυς Νικόλαος εκ Χίου</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Νεομάρτυς Νικόλαος ἐκ Χίου</h1>

<p style="text-align: center">31 Ὀκτωβρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Καρυὲς ὀνομάζεται τὸ χωριὸ ποὺ βρίσκεται στὴ Χίο<br>
			γεννήθηκε ὁ Νικόλαος ἀπὸ γονεῖς του δύο.</p>

			<p>Πέτρος ἦν ὁ πατέρας του, Σταμάτα ἡ μητέρα,<br>
			ἤτανε τόσο σεβαστοὶ περνούσανε ὡραία.</p>

			<p>Νικόλαος ἀπὸ μικρὸς εἶχε τὴν καλοσύνη<br>
			ὅπως εἰς τοὺς Ἁγίους μας βλέπουμε ἁγιοσύνη.</p>

			<p>Εἶχε μεγάλες ἀρετὲς ὅλοι τὸν ἐπαινοῦσαν<br>
			ἦταν παντοῦ προσεκτικὸς μὲ σέβος τὸν κοιτοῦσαν.</p>

			<p>Σὰν ἔγινε εἴκοσι χρονῶν γυρεύει ἐργασία<br>
			Μικρὰ Ἀσία τράβηξε στὴν πόλι Μαγνησία.</p>

			<p>Οἱ νέοι τὸν πειράζανε ποὺ ἦταν στὸ χωριό του<br>
			μὰ ἐκεῖνος μὲ πραότητα ἔκρυβε τὸ θυμό του.</p>

			<p>Μιὰ μέρα σὰν ἐξύπνησε ἤτανε σαστισμένος<br>
			καὶ εὐθὺς ἀπὸ Ἀγαρηνοὺς ἦν περικυκλωμένος.</p>

			<p>Νικόλαο βιάζανε ὅλοι γιὰ νά τουρκέψει<br>
			ποὺ ὅλοι οἱ Ἀγαρηνοὶ τὸν εἴχανε στὴ μέση.</p>

			<p>Γιὰ μιὰ στιγμὴ ἐσάστισε χάνει τὰ λογικά του<br>
			τότε χωρὶς ἀντίρρηση ἀκολουθεῖ κοντά τους.</p>

			<p>Ἀγαρηνοὶ τὸν ἐρωτοῦν ἂν θέλει νά τουρκέψει<br>
			καὶ τότε εἶχε σιωπὴ δὲν εἶχε βγάλει λέξη.</p>

			<p>Τὸν ἐθεώρησαν τρελὸ τὸν ἔβαλαν στὸ πλοῖο<br>
			καὶ ἀμέσως τὸν ἐστείλανε στὸ σπίτι του στὴ Χίο.</p>

			<p>Ὅτι τὸν ἐπειράζανε οἱ Τοῦρκοι νά τουρκέψει<br>
			ἀμέσως τὸ δέδωσαν οἱ Χιῶτες μέσ᾿ στὴν μέση.</p>

			<p>Οἱ Τοῦρκοι σὰν τὸν ἄκουσαν τὸν ἔπιασαν μὲ βία<br>
			καὶ τούρκικα φορέματα τοῦ βάζει ἡ ἀστυνομία.</p>

			<p>Μονάχα τὴν περιτομὴ ποτὲ δὲν τοῦ ῾χαν κάνει<br>
			μόνο αὐτὸ γλίτωσε ὡσότου νὰ πεθάνῃ.</p>

			<p>Καὶ τὸ ὄνομα τὸ ἄλλαξαν Μεμέτη ὀνοματίσει<br>
			ζῶα κατσίκες, πρόβατα τοῦ ἔδωσαν νὰ βοσκήσῃ.</p>

			<p>Τὸν εἶδε ἐπάνω στὰ βουνὰ ἕνας ἀρχιμανδρίτης<br>
			τότε ποὺ τὸ κοπάδι του ἐπῆγε νὰ βοσκήσῃ.</p>

			<p>Τὸν ρώτησε γιὰ νὰ τοῦ πεῖ ἡ γνώμη του ποὺ κλίνει<br>
			νὰ εἶναι μωαμεθανὸς ἢ χριστιανὸς νὰ γίνῃ.</p>

			<p>Τὰ λόγια αὐτὰ σὰν ἄκουσε τοῦ γίνανε αἰτία<br>
			καὶ πῆγε καὶ κοιμήθηκε σὲ ἔρημο Ἐκκλησία.</p>

			<p>Ἡ Ἐκκλησία ἤτανε σὰν μισογκρεμισμένη<br>
			Ἁγίας Ἄννας ὄνομα ἦν ἀφιερωμένη.</p>

			<p>Κοιμήθηκε σὰν ἔκλεισαν σωματικά του ματιὰ<br>
			μὰ τῆς ψυχῆς τοῦ ἄνοιξαν καὶ ἔβλεπε παλάτια.</p>

			<p>Σὲ ὀπτασία ἔβλεπε ὡραιοτάτη κόρη<br>
			καὶ ξενικὴ καλὴ στολὴ στὸ σῶμα τῆς ἐφόρει.</p>

			<p>Ἀκούει τότε μιὰ φωνὴ ποὺ τοῦ λέγε ἡ κόρη<br>
			εἰς τοῦ Υἱοῦ μου τὸν ναὸν βάδιζε καὶ προχώρει.</p>

			<p>Τὸν ἱερέα βρὲς ἐκεῖ, πληγή σου θὰ τὴν γιάνει<br>
			καὶ τότε θὰ σὲ παντρευτῶ καὶ θὰ φορεῖς στεφάνι.</p>

			<p>Ἀμέσως τότε ξύπνησε ἐπήγε στὸ χωριό του<br>
			τὴν ἀδερφή του βρῆκε ἐκεῖ λέγει τὸ ὄνειρό του.</p>

			<p>Τὰ δύο ἀδέρφια φύγανε στὴν Ἐκκλησία πᾶνε<br>
			γιὰ νὰ τοῦ ποῦν τὸ ὄνειρο Γεννάδιο ζητᾶνε.</p>

			<p>Τοὺς διώχνει τότε ὁ παπὰς νέο μὲ τὴν κοπέλα<br>
			τὸ ὄνειρο τοῦ φάνηκε πὼς ἤτανε σὰν τρέλα.</p>

			<p>Ἀρχιμανδρίτης Κύριλλος πιὸ πάνω κατοικοῦσε<br>
			πῆγαν καὶ τὸν ἀντάμωσαν νὰ δεῖ τὶ θὰ ἀπαντοῦσε.</p>

			<p>Νὰ τοῦ διαβάσῃ ἐξορκισμοὺς αὐτὸ ζητᾶνε τώρα<br>
			νὰ ψάλλει καὶ ἁγιασμὸ νὰ τοῦ περάσῃ ἡ μπόρα.</p>

			<p>Αὐτὸ νοοῦσε φάρμακο ποὺ εἶδε στὸ ὄνειρό του<br>
			σὲ δύο ἡμέρες ὑγιεῖς ἦρθε στὸν ἑαυτό του.</p>

			<p>Κύριλλος τὸν Νικόλαο τὸν εἶχε κατηχήσει<br>
			καὶ τώρα μὲ μετάνοια ζωὴ Χριστοῦ θὰ ἀρχίσει.</p>

			<p>Ἔζησε μὲ μετάνοια δὲν ἔχει πιὰ φροντίδα<br>
			νηστεία κάνει προσευχὴ ἀγάπη καὶ ἐλπίδα.</p>

			<p>Δυσπίστησαν οἱ χριστιανοὶ δὲν δίνουν σημασία<br>
			καὶ τρεῖς φορὲς τὸν ἔδιωξαν ἀπὸ τὴν Ἐκκλησία.</p>

			<p>Εἶμαι καὶ ἐγὼ χριστιανὸς ἀμέσως τοὺς λέει<br>
			τὸν πῆρε τὸ παράπονο καὶ ἄρχισε νὰ κλαίει.</p>

			<p>Οἱ Τοῦρκοι ὅταν ἔμαθαν γιὰ τὴν χριστιανοσύνη<br>
			ἀμέσως τὸν συνέλαβαν ἀπολογία δίνει.</p>

			<p>Τοῦ λένε γιατὶ ἄλλαξες πίστι καὶ ὄνομά σου<br>
			καὶ Τοῦρκος δὲν ἐστάθηκες νὰ ἔχῃς .......</p>

			<p>Τοὺς λέγει εἶμαι χριστιανὸς δὲν εἶχα ἐγὼ τουρκέψει<br>
			οὔτε τὸ ἔβαλα ποτὲ εἰς τὴν δικήν μου σκέψη.</p>

			<p>Στῶν Τούρκων καλοπιάσματα αὐτῶν καὶ στὴ φοβέρα<br>
			δὲν πρόσεχε ὁ Ἅγιος νὰ πάρῃ ὁ νοῦς ἀέρα.</p>

			<p>Ἀφοῦ δὲν μετανόησε οἱ Τοῦρκοι τὸν φοβίζουν<br>
			πεντακόσιες ξυλιὲς τοῦ δίνουνε καὶ τὸν ἐφυλακίζουν.</p>

			<p>Νικόλαος καὶ ἱερεῖς ἦν καταδικασμένοι<br>
			μὲ ἄλλους ἦν στὴ φυλακὴ ποὺ ἦν τιμωρημένοι.</p>

			<p>Τριάντα μέρες βάσανα κάνανε τοῦ Ἁγίου<br>
			ὑπέφερε πάρα πολλὰ γιὰ χάρι τοῦ Κυρίου.</p>

			<p>Ρίχνουν νερὰ στὴ φυλακή, πολὺ νερὸ στὸ χῶμα<br>
			σὲ ξύλο ἐπάνω ἐξάπλωσαν τοῦ Ἅγιου τὸ σῶμα.</p>

			<p>Καὶ στὴν κοιλιὰ τοῦ βάλανε μιὰ μεγάλη πέτρα<br>
			νὰ μὴν μπορεῖ νὰ κουνηθῇ οὔτε δύο τρία μέτρα.</p>

			<p>Μιὰ ἁλυσίδα στὸ λαιμὸ τὰ πόδια τοῦ δεμένα<br>
			μὲ ἁλυσίδα καὶ αὐτὰ τὰ ἔχουν πολὺ σφιγμένα.</p>

			<p>Δείχνει ὁ μάρτυς ὑπομονὴ εἰς τὰ μαρτύριά του<br>
			τὸν ἐλυπήθηκε ὁ Θεὸς στέλνει βοήθειά του.</p>

			<p>Ἔξαφνα μέσ᾿ στὴν φυλακὴ ἔγινε ἕνας σάλος<br>
			καὶ κατὰ τὰ μεσάνυχτα ἕνας σεισμὸς μεγάλος.</p>

			<p>Ἡ πέτρα ποὺ εἶχε στὴν κοιλιὰ εὐθὺς εἶχε κυλίσει<br>
			τὰ κόκκαλα τοῦ μάρτυρα ὅλα εἶχε συντρίψει.</p>

			<p>Φυλακισμένοι θαύμασαν σεισμὸς ποὺ εἶχε γίνει<br>
			ὅλοι δοξάζουν τὸν Θεὸ καὶ τὴν χριστιανοσύνη.</p>

			<p>Μαρτύριο ἑτοίμασαν στὸν Ἅγιο μεγάλο<br>
			τὸν ἔβγαλαν ἀπ᾿ τὴν φυλακὴ τὸν ρίξανε στὸ στάβλο.</p>

			<p>Νὰ τὸν πατοῦν τὰ ἄλογα ὡσότου ἀποθάνει<br>
			μὰ ὁ Θεὸς τὸν φύλαξε τὸ θαῦμα τοῦ τὸ κάνει.</p>

			<p>Τρεῖς μέρες μὲς στὰ ἄλογα ἤτανε πεταμένος<br>
			νόμιζαν οἱ Ἀγαρηνοὶ πὼς θὰ ῾ταν πεθαμένος.</p>

			<p>Καὶ τότε ἕνας τουρκαλᾶς στὸ στάβλο εἶχε πάει,<br>
			τοῦ ἔδωσε λίγο ψωμὶ ὁ Ἅγιος νὰ φάει.</p>

			<p>Ὁ Ἅγιος δὲν τὸ κράτησε ψωμὶ ποὺ τοῦ χὲ δώσει<br>
			ἤθελε τὴν νηστεία του νὰ τὴν ἐτελειώσῃ.</p>

			<p>Σὰν εἴδανε οἱ ἄπιστοι Ἁγίου ἀπόφασή του<br>
			ἐτότε ἀποφάσισαν γιὰ ἀποκεφάλισή του.</p>

			<p>Καὶ πέσανε ἐπάνω του σὰν ἄγρια θηρία<br>
			νὰ ἔχῃ θάνατο σκληρὸ μεγάλη τυραννία.</p>

			<p>Τοῦ ἔλεγαν νὰ ἀρνηθῇ Χριστὸν Ἀγαρηνοὶ καὶ πάλι<br>
			ὄχι τοὺς κάνει νόημα Ἅγιος μὲ κεφάλι.</p>

			<p>Στὴ γῆ τὸν ἐγονάτισαν μιὰ μαχαιριὰ στὴν πλάτη<br>
			τοῦ ἔδωσε ὁ δήμιος ἐτότε γιὰ γινάτι.</p>

			<p>Τοῦ κόψαν λίγο τὸ λαιμὸ καὶ εἶπε ὁμιλία<br>
			καὶ τρεῖς φορὲς ἐφώναξε βοήθα Παναγία.</p>

			<p>Ἄγριος τότε Ἀγαρηνὸς ἀπ᾿ τὰ μαλλιὰ ἁρπάζει<br>
			τὸν Ἅγιο Νικόλαο καὶ σὰν ἀρνὶ τὸν σφάζει.</p>

			<p>Ἤτανε εἴκοσι τριῶν ἐτῶν τότε στὴν ἡλικία<br>
			τριάντα μιὰ Ὀκτωβρίου ἡ ἡμερομηνία.</p>

			<p>Ὦ Ἅγιε Νικόλαε γενναῖο παλλικάρι<br>
			γιὰ ἐμᾶς προσεύχου στὸ Θεὸ ποὺ ἔχεις θεία χάρι.</p>

			</td>
		</tr>
	</table>
</div>

<hr>

</body>

</html>