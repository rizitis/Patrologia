<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Νεομάρτυς Νικόλαος εξ Ιχθύος</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Νεομάρτυς Νικόλαος ἐξ Ἰχθύος</h1>

<p style="text-align: center">14 Φεβρουαρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Στὴν Κορινθία εἶναι χωριό, ποὺ τ᾿ ὄνομά του Ψάρι,<br>
			ἐκεῖ ἐγεννήθη ὁ ἅγιος, γενναῖο παλλικάρι.</p>

			<p>Μητέρα λέγεται Καλή, πατέρας Ἰωάννης,<br>
			καὶ τὸ παιδίον ἔγινε χριστιανικὸ φυντάνι.</p>

			<p>Γονεῖς του ἦσαν πτωχοί, δίχως περιουσία,<br>
			ἀλλὰ πολὺ εὐσέβεια εἴχανε στὴν οὐσία.</p>

			<p>Νικόλαος ἤτανε μικρός, τὸν εἶχαν κατηχήσει,<br>
			μὲ προσευχὲς καὶ ἀρετὲς ζωή του ἔχει ἀρχίσει.</p>

			<p>Ἔγινε δώδεκα χρονῶν, πεθάναν οἱ γονεῖς του,<br>
			κι ἔμεινε τότε ὀρφανὸς καὶ μόνος στὴ ζωή του.</p>

			<p>Ἔφυγε ἀπ᾿ τὸ σπίτι του ποὺ ἦταν στὴν Κορινθία,<br>
			σὲ πολιτεία τράβηξε λεγόταν Σηλυβρία.</p>

			<p>Ἡ πόλι αὐτὴ ἐγέννησε γενναῖο παλλικάρι,<br>
			τὸν ἅγιον Νεκτάριο ποὺ εἶχε μεγάλη χάρι.</p>

			<p>Ἐκάθισε ὁ Νικόλαος τότε σ᾿ αὐτὴ τὴν πόλι,<br>
			καὶ γιὰ νὰ σώσῃ τὴν ψυχὴ εἶχε φροντίδα ὅλη.</p>

			<p>Σεβότανε τοὺς ἱερεῖς, πτωχοὺς ἐμεριμνοῦσε,<br>
			καὶ τὴν ὀρθόδοξον ζωὴ Χριστοῦ πάντα ἐζοῦσε.</p>

			<p>Καὶ ὅταν ἐμεγάλωσε γυναίκα ἐνυμφεύθη,<br>
			μιὰ κοπέλα εὐσεβῆ ποὺ στὸ χωριὸ εὑρέθη.</p>

			<p>Ἀπέκτησε ἀρκετὰ παιδιά, θέλει νὰ τὰ ἀναθρέψῃ,<br>
			Νικόλαος στὴν ἀγορὰ ἐπῆγε νὰ δουλέψῃ.</p>

			<p>Ἐπάγγελμά του διάλεξε τότε τοῦ παντοπώλη,<br>
			σὲ λεωφόρο Ἀγορᾶς, τὸν προτιμοῦσαν ὅλοι.</p>

			<p>Φρόντιζε γιὰ οἰκογένεια, μὰ καὶ γιὰ τὴν ψυχή του·<br>
			εἶχε τὴν χάρι τοῦ Θεοῦ παντοτινὰ μαζί του.</p>

			<p>Εἰς τὸ μυαλό του ἔβαζε καθημερινῶς μιὰ λύσι,<br>
			πῶς νὰ ἀρέσῃ στὸ Θεό, ποτὲ μὴν ἁμαρτήσῃ.</p>

			<p>Ἦταν τὰ χρόνια τῆς σκλαβιᾶς τὴν ἐποχὴ ἐκείνη,<br>
			Ἀγαρηνοὶ πολέμησαν τότε χριστιανοσύνη.</p>

			<p>Τοῦρκοι εἶδαν Νικόλαο μέσα στὴν πολιτεία,<br>
			τὸν ἐμίσησαν, τὸν εἶχαν δεῖ πρῶτα στὴ Σηλυβρία.</p>

			<p>Στὸν ἔπαρχο τὸν έπρόδωσαν πὼς βρίζει τὸν προφήτη,<br>
			ποὺ τὸν Μωάμεθ πίστευαν στὴν ψεύτικη τὴν πίστι.</p>

			<p>Τὸν πήγανε στὸν ἔπαρχο γιὰ νὰ τὸν ἀνακρίνῃ,<br>
			πὼς τὸν Μωάμεθ δὲν τιμᾷ, παντοῦ τὸν κατακρίνει.</p>

			<p>Τὸν μάλωσε ὁ ἔπαρχος πὼς ψεύτικη θρησκεία,<br>
			στὸν κόσμο ὁ Νικόλαος ἔλεγε δημοσίᾳ.</p>

			<p>Ὁ μάρτυς δὲν φοβήθηκε τὸν ἔπαρχο καθόλου,<br>
			ἦν μὲ τὸ μέρος τοῦ Θεοῦ καὶ ὄχι τοῦ διαβόλου.</p>

			<p>Ἐμένα λέγει ἔπαρχε μ᾿ ἀρέσει ἡ ἀλήθεια,<br>
			καὶ ὅτι ἡ πίστι στὸ Χριστὸ δὲν εἶναι παραμύθια.</p>

			<p>Χριστὸς ἀληθινὸς Θεὸς εἶναι καὶ τὸν πιστεύω,<br>
			καὶ τὴν δική σας ψεύτικη θρησκεία κοροϊδεύω.</p>

			<p>Ἐθύμωσε ὁ ἔπαρχος, τὸν ἔβρισε σκουλήκι,<br>
			ποὺ ἔβρισε τὸν προφήτη του καὶ δὲν τὸν ἐφοβήθη.</p>

			<p>Ὁ Ἅγιος τὸν ἔπαρχο δὲν σέβεται καθόλου,<br>
			καὶ τὸν προφήτη τους ἔλεγε· παιδὶ τοῦ διαβόλου.</p>

			<p>Ἀφοῦ τὸν ἐξευτέλισε τὸν ἔπαρχο ἐτότες,<br>
			ἔξω φρενῶν ἐγίνηκε, λέγει στοὺς στρατιῶτες.</p>

			<p>Χτυπῆστε τον ἀλύπητα, τὰ πόδια νὰ ματώσουν,<br>
			μὰ μὴν μπορῇ νὰ περπατῇ, ὡσότου νὰ πληγώσουν.</p>

			<p>Ἀγγίδες τότε ἔβαλαν στὰ νύχια τῶν ποδιῶν τους,<br>
			νὰ νιώθῃ πιὸ δριμύτεροι πόνοι στὸν ἑαυτό του.</p>

			<p>Σὰν τὸ διαμάντι ἔλαμπε ποὺ ἔνιωθε τὸν πόνο,<br>
			δὲν διαμαρτυρότανε, μὰ προσευχόταν μόνο.</p>

			<p>Τὸν ἔριξαν στὴ φυλακή, ἐκεῖ μέσ᾿ στὸ σκοτάδι,<br>
			δεμένος χειροπόδαρα, σὰν νὰ ἤτανε στὸν Ἅδη.</p>

			<p>Τέσσερις ἡμέρες ἦν ἐκεῖ, τὸ πρόσωπό του θάλλει,<br>
			πῶς εἶν᾿ ἐκεῖ γιὰ τὸν Χριστό, εἶχε χαρὰ μεγάλη.</p>

			<p>Τὴν νύχτα μέσ᾿ στὴν φυλακὴ ἔλαμψε τὸ κελί του,<br>
			τὸ φῶς ἐπρόσεξε πολύ, ἦν ὁ Χριστὸς μαζί του.</p>

			<p>Νικόλαε, τοῦ μίλησε Χριστός μας, ἔχε θάρρος,<br>
			μέχρι τὸ τέλος τῆς ζωῆς, ἐγὼ κρατῶ τὸ βάρος.</p>

			<p>Πετοῦσε ἀπὸ τὴν χαρὰ Νικόλαου ἡ ψυχή του<br>
			ποὺ τοῦ ἐμίλησε ὁ Χριστὸς μέσ᾿ στὴν φυλάκισή του.</p>

			<p>Ὁ ἔπαρχος τὸν ἐκάλεσε γιὰ νὰ τὸν ἐξετάσῃ,<br>
			τὸ μάρτυρα Νικόλαο θέλει νὰ καλοπιάσῃ.</p>

			<p>Τάζει τιμὲς στὸν Ἅγιο καὶ δῶρα καὶ ἀξία,<br>
			ἂν τὸν Μωάμεθ θὰ δεχτῇ νὰ ἔχῃ ὡς θρησκεία.</p>

			<p>Τοῦ ἁπαντᾷ ὁ Ἅγιος δὲν δέχομαι θρησκεία,<br>
			θέλω μονάχα τοῦ Χριστοῦ ποὺ εἶναι αἰωνία.</p>

			<p>Ἔφριξε τότε ὁ ἔπαρχος ἀπὸ τὸν καημό του,<br>
			καὶ ἁλυσίδες κρέμασαν Ἁγίου στὸ λαιμό του.</p>

			<p>Διέταξε νὰ ἀνάψουνε φωτιὰ πολὺ μεγάλη,<br>
			νὰ ψήνουνε τὸν Ἅγιο ὡς ψήνεται τὸ ψάρι.</p>

			<p>Τὸν ἔκαιγαν σιγὰ-σιγὰ νὰ ἀλλαξοπιστήσῃ,<br>
			ὁ Ἅγιος προσευχότανε ὥσπου νὰ ξεψυχήσῃ.</p>

			<p>Τὸν ἔκαψε ἡ φωτιά, τοῦ ἕλιωσε τὸ σῶμα,<br>
			μὲ ὅλα τὰ μαρτύρια ὁ Ἅγιος ζεῖ ἀκόμα.</p>

			<p>Κατόπιν σπεκουλάτορας ἔκοψε τὸ λαιμό του,<br>
			ὁ Ἅγιος Νικόλαος βρῆκε τὸ θάνατό του.</p>

			<p>Ἤτανε δεκατέσσαρες μηνὸς Φεβρουαρίου<br>
			ἔγινε ἀποκεφάλισις Νικολάου τοῦ Ἁγίου.</p>

			<p>Γιὰ νὰ μὴν πάρουν χριστιανοὶ Ἁγίου τὰ ὀστᾶ του,<br>
			κόκκαλα ἔριξαν σκυλιῶν μέσ᾿ στὴν φωτιὰ κοντά του.</p>

			<p>Ἐφρόντισε ὅμως ὁ Θεὸς καὶ τοῦ Ἁγίου κάρα<br>
			ἀγόρασε ἕνας χριστιανὸς μὲ πόθο καὶ λαχτάρα.</p>

			<p>Καὶ ἔτσι διασώθηκε ἀπ᾿ τὴν φωτιὰ ἐκείνη,<br>
			καὶ τώρα στὰ Μετέωρα ἡ κάρα ἔχει μείνει.</p>

			<p>Ὠφέλησε ἀφάνταστα μαρτύριο τ᾿ Ἁγίου,<br>
			ποὺ ἔβλεπαν οἱ χριστιανοὶ σκηνὴ τοῦ μαρτυρίου.</p>

			<p>Κατόπιν οἱ Κορίνθιοι στὸ Ψάρι Κορινθίας,<br>
			ἔχτισαν μεγαλοπρεπῆ Ἁγίου Ἐκκλησία.</p>

			<p>Ἅγιε Νεομάρτυρα, κάνε γιὰ ἐμᾶς πρεσβεῖες,<br>
			νὰ συγχωρέσῃ ὁ Θεὸς δικές μας ἁμαρτίες.</p>

			</td>
		</tr>
	</table>
</div>

<hr>

</body>

</html>