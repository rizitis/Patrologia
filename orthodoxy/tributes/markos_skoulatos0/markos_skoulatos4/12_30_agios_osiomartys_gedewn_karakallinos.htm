<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Οσιομάρτυς Γεδεών Καρακαλλινός</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Ὁσιομάρτυς Γεδεὼν Καρακαλλινός</h1>

<p style="text-align: center">30 Δεκεμβρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Ὁ ὅσιος γεννήθηκε στοῦ Βόλου ἐπαρχία,<br>
			γονεῖς του ἦσαν εὐσεβεῖς εἰς τὴν Ὀρθοδοξία.</p>

			<p>Αὐγερινὸς λεγότανε τοῦ ἁγίου ὁ πατέρας<br>
			Κυράτζα τὴν ὀνόμαζαν ὁσίου τὴν μητέρα.</p>

			<p>Τέσσερις εἶχε ἀδερφὲς καὶ ἄλλα τρία ἀδέρφια<br>
			καὶ τοὺς γονεῖς σεβότανε, τοὺς ἔκανε τὰ κέφια.</p>

			<p>Νικόλαο τὸν λέγανε πρῶτα τὸ ὄνομά του<br>
			ἀλλὰ κατόπιν Γεδεῶν τὴν ὁσιότητά του.</p>

			<p>Οἱ Τοῦρκοι εἰς τοὺς Ἕλληνες βάζουν φορολογία<br>
			δὲν μποροῦν νὰ ζήσουνε καὶ ἔχουν δυστυχία.</p>

			<p>Καὶ τότε πῆγαν σὲ χωριὸ κοντὰ στὸ Βελεστίνο<br>
			ποὺ ἦταν τότε ξακουστὸ ἐν τῷ καιρῷ ἐκείνῳ.</p>

			<p>Καὶ τότε τὸν Νικόλαο τὸν ἔδωσε ἡ μητέρα<br>
			σὲ ἐξάδελφό της βοηθό, στὸ μαγαζὶ ἐκεῖ πέρα.</p>

			<p>Καὶ τὸ παιδὶ ὑπηρετεῖ ἀκούραστα τὸν θεῖο,<br>
			ποὺ μέρα νύχτα δούλευε εἰς τὸ παντοπωλεῖο.</p>

			<p>Στὸ μαγαζὶ ὁ θεῖος του Τοῦρκο εἶχε πελάτη,<br>
			σὰν εἶδε τὸ Νικόλαο, τὸν βλέπει μ᾿ ἕνα μάτι.</p>

			<p>Καὶ λέγει εἰς τὸν θεῖο του τὸν Γιάννη ἐὰν θέλῃ,<br>
			καὶ στὸ χαρέμι σπίτι του νὰ πάρῃ τὸ κοπέλι.</p>

			<p>Ὁ θεῖος του ἀρνήθηκε νὰ τοῦ τὸν παραδώσῃ<br>
			καὶ τοῦ εἶπε στὴν μητέρα του νὰ πάῃ νὰ τὸν δώσῃ.</p>

			<p>Ἐθύμωσε ὁ Ἀγαρηνὸς στὸ σπίτι του πηγαίνει<br>
			σὲ ἑπτὰ ἡμέρες γύρισε καὶ μὲ τὴν βία τὸν παίρνει.</p>

			<p>Νικόλαος Ἀγαρηνὸν τότε ὑπηρετοῦσε,<br>
			σὰν ἕνας χρόνος πέρασε, πατέρας τὸ ζητοῦσε.</p>

			<p>Τοῦ εἶπε πὼς στὸν πόλεμο, τότε τὸ εἶχε πέμψει<br>
			καὶ ὅταν τὸ δεχότανε θὰ τοῦ τὸ ἐπιστρέψει.</p>

			<p>Σὰν ἦρθε πίσω τὸ παιδὶ ἀπόφαση τοῦ βγάνει<br>
			καὶ θέλει τὸ Νικόλαο Τοῦρκο νὰ τόνε κάνει.</p>

			<p>Καὶ ἄρχισε ὁ μιαρὸς παιδὶ νὰ κολακεύει<br>
			μὲ περιποίηση πολὺ τοὺς Τούρκους νὰ ζηλεύει.</p>

			<p>Νικόλαος ποὺ ἤτανε μικρὸς στὴν ἡλικία<br>
			ἀρνήθηκε Ἰησοῦ Χριστοῦ ἀληθινὴ θρησκεία.</p>

			<p>Τοῦ ἔκαναν περιτομὴ ποὺ ἄλλαξε θρησκεία<br>
			καὶ τὸν φωνάζαν Ἰμπραὴμ εἰς τὴν ὀνομασία.</p>

			<p>Δύο μῆνες σὰν ἐπέρασαν τότε ἐσυναισθάνθει<br>
			πικρὰ σὰν Πέτρος ἔκλαιγε ἀρνήσεως τὰ λάθη.</p>

			<p>Μιὰ νύχτα ἔφυγε κρυφὰ ἀπ᾿ τὸ ἀφεντικό του<br>
			δύο μῆνες πῆγε κάθησε στὸ σπίτι τὸ δικό του.</p>

			<p>Κλαίγοντας πῆγε σπίτι τοῦ ἀντάμωσε πατέρα<br>
			τοῦ εἶπε γιὰ τὴν συμφορὰ ποὺ πέρασε ἐκεῖ πέρα.</p>

			<p>Τὸν ἔστειλε σὲ ἕνα χωριὸ νὰ ἔχῃ ἡσυχία<br>
			μιὰ μοναχὴ εἶχε ἀδελφὴ τὴν ἔλεγαν Σοφία.</p>

			<p>Ἔδωσε τὸν Νικόλαο ἡ θεία του σὲ κτίστη<br>
			τὸν πῆρε τότε βοηθὸν ταξίδεψαν γιὰ Κρήτη.</p>

			<p>Ἔδερναν τὸν Νικόλαο ἐτότε οἱ τεχνίτες<br>
			ἀπὸ κοντά τους ἔφυγε ζοῦσε μὲ τηγανίτες.</p>

			<p>Κατόπιν ἀναγκάστηκε νὰ φύγει ἀπὸ τὴν πείνα<br>
			σὲ ἕνα ἐξωκκλήσι ἕναν παπὰ εἶδε τὰ χρόνια ἐκεῖνα.</p>

			<p>Ὁ ἱερέας ἐρωτάπαιδιμε ἀπορία<br>
			ποιὸς εἶναι πόθεν ἔρχεται καὶ ἔχει ταλαιπωρία.</p>

			<p>Τότε βαριὰ μετάνοια ἀπ᾿ τῆς καρδιᾶς τὰ βάθη<br>
			μὲ δάκρυα καὶ στεναγμοὺς λέγει τὶ ἔχει πάθει.</p>

			<p>Χαρὰ τοῦ δίνει ὁ ἱερεὺς τοῦ εἶπε νὰ μὴν θρηνήσῃ<br>
			καὶ ἂν ἤθελε ὁ Νικόλαος νὰ τὸν υἱοθετήσῃ.</p>

			<p>Τὸ πῆρε τότε ὁ ἱερεὺς στὸ σπίτι τὸ δικό του<br>
			πρὶν πέντε μέρες ἔθαψε ἕνα μοναχογιό του.</p>

			<p>Ἡ πρεσβυτέρα τὸ εἴδενε μὲ δίχως νὰ τὸ ξέρῃ,<br>
			δῶρον Θεοῦ θεώρησε σὰν νὰ ἦταν περιστέρι.</p>

			<p>Σὰν γιὸ τῆς τὸν ἀγκάλιασε καὶ τὸν περιποιόταν·<br>
			τὸν ἔμαθε ὑφαντικὴ κι ἐδούλευε σὰν πρῶτα.</p>

			<p>Σὰν τρία χρόνια πέρασαν, ὁ ἱερεὺς πεθαίνει<br>
			καὶ ἔφυγε ὁ Νικόλαος, εὐθὺς σὲ πλοῖο μπαίνει.</p>

			<p>Ἀπὸ τὴν Κρήτη ἔφυγε, Ἅγιον Ὄρος φθάνει<br>
			καὶ ἀμέσως τότε βρέθηκε στῆς Δάφνης τὸ λιμάνι.</p>

			<p>Ἀνέβηκε εἰς τὶς Καρυὲς καὶ μοναχοὺς γνωρίζει<br>
			καὶ τότε εἴκοσι Μονὲς καὶ ἀσκηταριὰ γυρίζει.</p>

			<p>Εἰκόνες ἐπροσκύνησε καὶ λείψανα ἁγίων<br>
			καὶ ζήτησε πνευματικὸ Ἁγίων Μυστηρίων.</p>

			<p>Στὸ μοναστήρι ἔφθασε τότε τοῦ Καρακάλου<br>
			ἤτανε κατανυκτικὸς ὁ τόπος ἐκτὸς σάλου.</p>

			<p>Εὑρῆκε ἐκεῖ πνευματικὸ καὶ ἐξομολογήθει<br>
			καὶ τότε ἐκοινώνησε καὶ ἐτακτοποιήθει.</p>

			<p>Τότε ἐκάθησε ἐκεῖ περίπου σὲ ἕνα μήνα<br>
			ἔλαβε τὸ ἀγγελικὸ καὶ μοναχοῦ τὸ Σχῆμα.</p>

			<p>Καὶ Γεδεῶν ἐλέγανε τότε τὸ ὄνομά του<br>
			μὲ δάκρυα ἐξέπλυνε τὰ ἁμαρτήματά του.</p>

			<p>Κάνει μεγάλη ἄσκηση νηστεῖες ἀγρυπνίες<br>
			καὶ νεοκόρος ἔγινε κάνει ὑπηρεσίες.</p>

			<p>Βίους ἁγίων διάβαζε ποὺ ἀρνήθηκαν θρησκεία<br>
			ἀλλὰ μὲ τὸ μαρτύριον σβήσαν τὴν ἁμαρτία.</p>

			<p>Καὶ τότε φλόγα ἄναψε μέσα εἰς τὴν ψυχή του<br>
			τὸν ἑαυτόν του σκέφτηκε γιὰ ἄρνησι ἐδική του.</p>

			<p>Ἀμέσως πῆρε ἄδεια ἀπὸ τὸν προεστό του<br>
			στὸ Βελεστίνο ἔφθασε στὸν τόπο τὸ δικό του.</p>

			<p>Μεγάλη Πέμπτη ἔφθασε καὶ τὸν τρελὸ ἐκεῖ κάνει<br>
			καὶ στὸ κεφάλι τοῦ φορεῖ τριαντάφυλλα στεφάνι.</p>

			<p>Στὸ σπίτι τοῦ Ἀγαρηνοῦ τότε παρουσιάσθει<br>
			πέτρα κτυπᾶ τὴν πόρτα τοῦ κόντευε νὰ τὴν σπάσῃ.</p>

			<p>Τὸν εἶδε ὁ Ἀγαρηνὸς ποὺ ἦταν σὲ αὐτὸ τὸ χάλι<br>
			τὸν ἐρωτᾷ γιατὶ φορεῖ λουλούδια στὸ κεφάλι.</p>

			<p>Τότε τοῦ λέγει ὁ ἅγιος Νικόλαος πὼς εἶναι<br>
			καὶ ὅτι τὸν ἐξαπάτησε καὶ πέρασε ὀδύνες.</p>

			<p>Μὲ ἔκανες καὶ ἀρνήθηκα γλυκήτατον Χριστόν μου<br>
			καὶ τώρα τὸν ὁμολογῶ Κύριον καὶ Θεόν μου.</p>

			<p>Καὶ τότε ὁ Ἀγαρηνὸς στὸν δικαστὴ πηγαίνει<br>
			Μεγάλη ἦν Παρασκευὴ καὶ ὁ πασὰς τὸν κρίνει.</p>

			<p>Ὁ ἅγιος προσεύχεται στὴν κεφαλὴ στεφάνι<br>
			στὰ χέρια κόκκινα αὐγὰ εἰς τὸν κριτὴ προφτάνει.</p>

			<p>Δίνει τὰ δῶρα στὸν κριτὴ λέγει Χριστὸς Ἀνέστη<br>
			καὶ ὁ κριτὴς εἰς τὸ μυαλὸ ὡσὰν κριτὴ ὑπέστη.</p>

			<p>Ἀμέσως τότε ὁ πασὰς ἐρώτηση τὸν βάνει<br>
			ἐσὺ εἶσαι τρελοπασᾶς ἢ τὸν τρελό μας κάνεις;</p>

			<p>Ὁ ἅγιος δὲν ἀπαντᾶ καφὲ τοῦ παραγγέλνει<br>
			ὁ ὑπηρέτης πρόθυμος στὸν ἅγιο τὸν φέρνει.</p>

			<p>Ταμβάκο ζητᾶ ὁ ἅγιος του δίνουν ταμβακέρα<br>
			καὶ ὁ κριτὴς τὸν μάλωσε ἐκείνη τὴν ἡμέρα.</p>

			<p>Τοῦ εἶπε ὅπως ἄστραπτε αὐτὴ ἡ ταμπακέρα<br>
			ἔτσι καὶ ἡ θρησκεία τοὺς λαμποκοπᾶ σὰν μέρα.</p>

			<p>Τοῦ ἀπάντησε ὁ ἅγιος σὰν ἔκλεισε τὸ στόμα<br>
			ἔλαβε φώτιση Θεοῦ καὶ τοῦ ἁπαντὰ ἀκόμα.</p>

			<p>Τοῦ εἶπε ἡ ταμπακέρα σου ἀστράφτει καὶ γυαλίζει<br>
			ἀπ᾿ ἔξω ὅταν τὴν κοιτᾶς σὰν φῶς σὲ ἠλεκτρίζει.</p>

			<p>Μὰ μέσα ὅταν τὴν ἰδεῖς βρῶμα καὶ δυσωδία<br>
			ἔτσι εἶναι ἀληθινὰ δική σας ἡ θρησκεία.</p>

			<p>Μαύρη εἶναι καὶ βρωμερὴ καὶ ἀκόμα σιχαμένη<br>
			στὸ πρόσωπο τοῦ ἔριξε καφὲ καὶ τὸν προσβαίνει.</p>

			<p>Ἐθύμωσε ὁ δικαστῆς βγάζει διαταγή του<br>
			τὸν ἅγιον φυλάκισαν καὶ ἔδειξε τὴν ὀργή του.</p>

			<p>Μαρτύρια οἱ Ἀγαρηνοὶ κάνουν τοῦ Ἁγίου πάλι<br>
			σὰν ἔβρισε τὴν πίστι τοὺς τοῦ ξύρισαν κεφάλι.</p>

			<p>Τοῦ κόψανε τὰ πόδια του μὰ καὶ τὰ δύο χέρια<br>
			ὁ ἅγιος εἶχε χαρὰ ὡσὰν τὰ περιστέρια.</p>

			<p>Ἀγαρηνοὶ τὸν βλαστημοῦν καὶ τὸν κοροιδεύουν<br>
			δὲν ἔπαψαν οὔτε στιγμὴ ἅγιον νὰ παιδεύουν.</p>

			<p>Μαρτύρια τοῦ ἔκαναν καὶ εἶναι εὐχαριστημένος<br>
			νόμιζε στὸν Παράδεισο πὼς ἦταν ξαπλωμένος.</p>

			<p>Μὲ τὰ πολλὰ μαρτύρια ψυχή του παραδώνει<br>
			πολὺ τὸν ἐβασάνισαν τὰ βάσανα καὶ οἱ πόνοι.</p>

			<p>Τότε ἡμέρα ἤτανε τριάντα Δεκεμβρίου<br>
			καὶ Ἐκκλησία μᾶς τιμᾶ τὴν μνήμη τοῦ ἁγίου.</p>

			<p>Οἱ χριστιανοὶ ἐπρόσφεραν καὶ χρήματα καὶ δῶρα<br>
			καὶ τοῦ ἁγίου λείψανο ἔχουνε πάρει τώρα.</p>

			<p>Τὸ ἔθαψαν στὸν Τύρναβο μὲ παρουσία ὅλων<br>
			στὴν Ἐκκλησία τὸ ἔθαψαν τῶν Δώδεκα Ἀποστόλων.</p>

			<p>Ἐκεῖ τὸ ἐνταφίασε ὁ ἐπίσκοπος Λαρίσης<br>
			καὶ ἱερεὺς καὶ χριστιανοὶ ἦταν ἐκεῖ ἐπίσης.</p>

			<p>Τὸ ἱερόν του λείψανο δέκα ἐννέα ἔτη<br>
			ἤτανε εἰς τὸν Τύρναβο σεμνὰ καὶ ὅπως πρέπει.</p>

			<p>Στὸ Ἅγιον Ὄρος βρίσκεται Μονὴ τοῦ Καρακάλου<br>
			καὶ κάνει θαύματα πολλὰ σὲ χριστιανοὺς καὶ ἄλλους.</p>

			<p>Ἅγιε μάρτυς Γεδεῶν δέηση κάνε τώρα<br>
			γιὰ τὴν γλυκιὰ πατρίδα μας νὰ μὴν τὴν πιάνει μπόρα.</p>

			</td>
		</tr>
	</table>
</div>

<hr>

</body>

</html>