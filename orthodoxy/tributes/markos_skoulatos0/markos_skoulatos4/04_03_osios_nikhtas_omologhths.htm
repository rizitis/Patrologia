<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Νικήτας Ομολογητής</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Νικήτας Ὁμολογητής</h1>

<p style="text-align: center">3 Ἀπριλίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td>
			<p>Νικήτα ὁμολογητὴ γιορτάζει ἡ Ἐκκλησία,<br>
			ποὺ εἶναι ἀστέρι λαμπερὸ γιὰ τὴν Ὀρθοδοξία.</p>

			<p>Γέννημα τῆς Καισάρειας καὶ τῆς Καππαδοκίας,<br>
			ἔγινε ὁμολογητὴς θερμὸς τῆς Ἐκκλησίας.</p>

			<p>Φιλάρετο τὸν ἔλεγαν ἁγίου τὸν πατέρα,<br>
			τὸ ὄνομά της ἄγνωστο ποὺ εἶχε ἡ μητέρα.</p>

			<p>Γιατὶ μόλις γεννήθηκε εἰς τὴν ὀγδόη μέρα,<br>
			τὸν ἄφησε καὶ πέθανε δική του ἡ μητέρα.</p>

			<p>Τὸν πῆρε, τὸν ἀνέθρεψε ἡ στοργικὴ γιαγιά του,<br>
			ἀπὸ μικρὸς φαινότανε γιὰ τὴν εὐσέβειά του.</p>

			<p>Ἔγινε δώδκα χρονῶν τότε στὴν ἡλικία,<br>
			τοῦ ἔδωσε ὁ πατέρας του μέρος περιουσίας.</p>

			<p>Ἔδωσε ὁ Φιλάρετος πτωχοὺς καὶ Ἐκκλησία,<br>
			ὑπόλοιπο ποὺ ἔμεινε ἀπὸ περιουσία.</p>

			<p>Ἔφυγε ἀπ᾿ τὴν Καισάρεια, Φιλάρετος πηγαίνει<br>
			σὲ μοναστήρι γύρεψε καλόγερος νὰ γένῃ.</p>

			<p>Σὲ ἀτμόσφαιρα πνευματικὴ πέρασε τὴν ζωή του,<br>
			καὶ μὲ μοναχικὴ ζωὴ ἔσωσε τὴν ψυχή του.</p>

			<p>Καὶ ὁ Νικήτας ἔφυγε κοντὰ ἀπ᾿ τὴν γιαγιά του,<br>
			τὸν πῆρε ὁ ἐπίσκοπος κι ἐκάθησε κοντά του.</p>

			<p>Τὸν εἶδε, ἦταν φρόνιμος, κάνει χειροθεσία,<br>
			καὶ ἀναγνώστης ἔγινε μέσα στὴν Ἐκκλησία.</p>

			<p>Τότε ὁ Νικήτας διάβαζε τὰ ἱερὰ βιβλία,<br>
			καὶ ἔδειξε εἰς τὴν μάθησιν μεγάλην εὐφυΐα.</p>

			<p>Ὁ Νικήτας ἐμιμήθηκε παράδειγμα πατέρα,<br>
			καὶ ἀπ᾿ τὸν κόσμο ἔφυγε καὶ ἐκεῖνος μιὰν ἡμέρα.</p>

			<p>Ἐθέρμανε τὴν πίστι του, ἔφυγε ἀπ᾿ τὴν πόλι,<br>
			κι ἐπῆγε σ᾿ ἕνα σπήλαιο νὰ μὴν τὸν ξέρουν ὅλοι.</p>

			<p>Ἐκεῖ ἦταν ἕνας μοναχός, Στέφανος τ᾿ ὄνομά του,<br>
			Νικήτας τὸν ἀντάμωσε, τὸν εἶχε συντροφιά του.</p>

			<p>Τὸν δίδαξε ὁ Στέφανος διὰ νὰ καταλάβῃ,<br>
			ἀφήνει κοσμικὴ ζωή, μοναχικὴ νὰ λάβῃ.</p>

			<p>Κατόπιν τὸν ὡδήγησε σὲ ἕνα μοναστήρι,<br>
			ποὺ Νικηφόρος γέροντας μαζὶ καὶ καλογῆροι.</p>

			<p>Ὁ Νικηφόρος θαύμασε πολὺ τὴν ἀρετή του,<br>
			καὶ στὴν Κωνσταντινούπολι τὸν κάλεσε μαζί του.</p>

			<p>Ταράσιος τότε ἤτανε εἰς τὸ Πατριαρχεῖο,<br>
			καὶ τὸν Νικήτα ἐθαύμασε γιὰ ίδικόν του βίο.</p>

			<p>Ἀμέσως τὸν χειροτονεῖ, τὸν κάνει ἱερέα,<br>
			μὲ Νικηφόρο ἐπέστρεψαν εἰς τὴν Μονὴ ὡραία.</p>

			<p>Τὸν ἔκανε διευθυντὴ μέσα στὸ μοναστήρι,<br>
			Νικήτας ἐδιεύθυνε ὅλους τοὺς καλογήρους.</p>

			<p>Δὲν ἤτανε ἐγωιστής, ταπείνωσι εἶχε πάρει,<br>
			δυνάμεις πάντα ἔπαιρνε ἀπ᾿ τοῦ Θεοῦ τὴν χάρι.</p>

			<p>Περνοῦσε τὴν ἡμέρα του πάντοτε μὲ νηστεία,<br>
			μὲ προσευχή, μὲ διδαχή, μὰ καὶ μὲ ἐργασία.</p>

			<p>Χάρισμα προορατικὸ εἶχε μὲ θεία χάρι,<br>
			θαυματουργοῦσε ἔπειτα Χριστοῦ τὸ παλληκάρι.</p>

			<p>Ἄλαλο ἦν ἕνα παιδί, τὸ πῆγαν οἱ γονεῖς του,<br>
			καὶ στὸ Νικήτα δέονται νὰ κάνῃ προσευχή του.</p>

			<p>Καὶ ὅταν ἐτελείωσε Νικήτας ἱκεσία,<br>
			τότε στὸ ἄλαλο παιδὶ ἦρθε ἡ ὁμιλία.</p>

			<p>Εὐχαριστοῦσαν τὸ Θεὸ καὶ ἅγιον οἱ γονεῖς του,<br>
			θαῦμα μεγάλο ἔγινε μετὰ τὴν προσευχή του.</p>

			<p>Κάποτε ἕνας μοναχὸς ἐπῆγε στὸ κελί του,<br>
			ὁ διάβολος δὲν ἤθελε, ἔβαλε τὸ κεντρί του.</p>

			<p>Εἰς τοῦ Νικήτα εἴσοδο παρουσιάσθη φίδι,<br>
			γιὰ νὰ τρομάξῃ ὁ μοναχὸς καὶ μακριὰ νὰ φύγει.</p>

			<p>Ὁ ὅσιος κατάλαβε πλεκτάνη τοῦ διαβόλου,<br>
			μὲ προσευχὴ τὸ ἔδιωξε, δὲν τρόμαξε καθόλου.</p>

			<p>Μιὰ μέρα πῆγε στὴ μονὴ ἕνας δαιμονισμένος,<br>
			καὶ κόσμος ἔξω ἀπὸ ἐκεῖ ἦταν συγκεντρωμένος.</p>

			<p>Ἔβγαζε ἄγριες φωνὲς καὶ σπαραγμοὺς ἀκόμη,<br>
			ὅλος ὁ κόσμος τρόμαξε ποὺ ἦταν ἐκεῖ στοὺς δρόμους.</p>

			<p>Δαιμονισμένος προσπαθεῖ τὴν πόρτα νὰ ἀνοίξῃ,<br>
			ποὺ ἀγρυπνοῦσαν μοναχοὶ καὶ ἡ πόρτα εἶχε κλείσει.</p>

			<p>Στὴν πόρτα ἐβγῆκε ὁ ἅγιος, τὸν ἄνθρωπο σταυρώνει,<br>
			ἔφυγε τὸ δαιμόνιο καὶ τὸν ἐλευθερώνει.</p>

			<p>Κατάμαυρο τὸν ἔνθρωπο τὸν εἴδανε οἱ ἀνθρῶποι,<br>
			ἔφυγε καὶ ἠρέμησαν, ἄρρωστος καὶ ἀνθρῶποι.</p>

			<p>Ἦταν πολλὰ τὰ θαύματα Νικήτα τοῦ ἁγίου,<br>
			ποὺ εἶχε χάρι τοῦ Θεοῦ Πνεύματος παναγίου.</p>

			<p>Τότε ποὺ ζοῦσε ὁ Ἅγιος δὲν ἦταν ἡσυχία,<br>
			ἤτανε τότε αἵρεσις καὶ εἰκονομαχία.</p>

			<p>Ὁ Νικήτας ἐπολέμησε γιὰ τὴν Ὀρθοδοξία,<br>
			νὰ σταματήσῃ ἡ αἵρεσις καὶ ἡ εἰκονομαχία.</p>

			<p>Ἐνόμιζαν οἱ αἱρετικοὶ πὼς εἰδωλολατρία<br>
			ἦταν σὰν προσκυνούσανε εἰκόνα τὴν ἁγία.</p>

			<p>Τοὺς ἔλεγαν οἱ χριστιανοί· τὸ πρόσωπο τιμοῦμε,<br>
			ξύλα ἐμεῖς καὶ τὶς μπογιὲς ποτὲ δὲν προσκυνοῦμε.</p>

			<p>Ἦταν τότε ὁ Κοπρώνυμος στὴν αὐτοκρατορία,<br>
			πολλὰ δεινὰ καὶ διωγμοὺς ὑπέστη ἡ Ἐκκλησία.</p>

			<p>Κάλεσε ψευδοσύνοδο νὰ ἀναθεματίσῃ<br>
			χριστιανοὺς ποὺ εἰκόνες ἅγιες εἶχαν τιμήσει.</p>

			<p>Ὁ Λέων ὁ Ἀρμένιος ἀνέβηκε στὸ θρόνο,<br>
			ἦταν σκληρός, ἀπάνθρωπος, εἰκονομάχος μόνο.</p>

			<p>Ὁ Νικηφόρος ἤτανε στὴν πόλι Πατριάρχης,<br>
			τὸν κάλεσε ὁ βασιλιὰς γιὰ νὰ τὸν διατάξῃ.</p>

			<p>Κάλεσε τότε βασιλιὰ καὶ ὅλους τοὺς πατέρες,<br>
			νὰ ἀκούσουνε διαταγὴ ἐκεῖνες τὶς ἡμέρες.</p>

			<p>Ὁ βασιλέας μίλησε, ἤθελε νὰ τοὺς πείσῃ,<br>
			ἅγια εἰκονίσματα κανεὶς μὴν προσκυνήσῃ.</p>

			<p>Τότε τὸν ἀποστόμωσαν σὰν εἶδαν τὶς φοβέρες,<br>
			τοῦ ἔλεγαν τὶ ἔγραφαν οἱ Ἅγιοι Πατέρες.</p>

			<p>Νικήτας τότε ὁ ὅσιος εἶπε μὲ παρρησία,<br>
			αὐτὸ ποὺ θέλει ὁ Θεὸς γιὰ τὴν Ὀρθοδοξία.</p>

			<p>Ὁ βασιλέας θύμωσε, δὲν ξέρει τὶ νὰ κάνῃ,<br>
			σὲ φυλακὴ ἀπαίσια Νικήτα ὅσιο βάνει.</p>

			<p>Τὸν ἐτιμώρησε βαριά, γρήγορα νὰ πεθάνῃ,<br>
			ποὺ σχέδια τοῦ βασιλιᾶ ἐμπόδισε νὰ κάνῃ.</p>

			<p>Κατόπιν ἦρθε ἡ σειρὰ νὰ κάνῃ τιμωρία,<br>
			τὸν Πατριάρχη ἔκανε ἀμέσως ἐξορία.</p>

			<p>Καὶ ἄνθρωπο ἀνόητο ἀνέβασε στὸ θρόνο,<br>
			νὰ δείξῃ τὴν κακία του καὶ ἀπὸ φθόνο μόνο.</p>

			<p>Θεόδοτο τὸν ἔλεγαν αὐτὸ τὸν βασιλέα,<br>
			εἶχε ὡραῖο ὄνομα ὄχι ψυχὴ ὡραία.</p>

			<p>Κάλεσε τοὺς ἀρχιερεῖς μαζί του νὰ μιλήσουν,<br>
			ὅτι αὐτὸς τοὺς ἔλεγε πρέπει νὰ συμφωνήσουν.</p>

			<p>Ὁ ἀσεβὴς Ἀρμένιος στὴν αὐτοκρατορία,<br>
			ἔμαθε γιὰ ἀρχιερεῖς δὲν κάνουν πειθαρχία.</p>

			<p>Τοὺς δήμιους διέταξε γιὰ νὰ τοὺς βασανίσουν,<br>
			ἀμέσως τοὺς συνέλαβαν τὰ βάσανα ν᾿ ἀρχίσουν.</p>

			<p>Στὰ σπλάχνα τοὺς ἐκτύπησαν καὶ ἔπειτα στὰ μάτια,<br>
			καὶ τοὺς ἐλιθοβόλησαν, τοὺς ἔκαναν κομμάτια.</p>

			<p>Νικήτας τότε ὁ ὅσιος ἦταν φυλακισμένος,<br>
			μαζὶ καὶ ἄλλους μοναχοὺς ἦταν ἁλυσσωμένος.</p>

			<p>Κατάδικος Νικόλαος ἔβριζε τὸν Νικήτα,<br>
			κι ἔβλεπε τὸν πατέρα του στὸ ὄνειρο τὴν νύχτα.</p>

			<p>Πρὶν λίγο ὁ πατέρας τοῦ Νικόλαου εἶχε πεθάνει,<br>
			καὶ τότε ποὺ κοιμότανε παράπονα τοῦ κάνει.</p>

			<p>Παιδί μου, ὦ Νικόλαε, Νικήτα μὴν τὸν βρίζῃς,<br>
			αἰτία γίνεσαι ἐσὺ κι ἐμένα βασανίζεις.</p>

			<p>Σὰν ἄκουσε ὁ Νικόλαος τὴν συμβουλὴ πατέρα,<br>
			μετάνιωσε κι ἐνάρετος ἐζοῦσε κάθε ἡμέρα.</p>

			<p>Ἐδίδασκε στὴ φυλακή, τὸν κάνουν ἐξορία,<br>
			ἑπτὰ ἡμέρες συνεχῶς κάνει πεζοπορία.</p>

			<p>Μέσα στὸ ψύχος, σὲ βροχὲς καὶ ἄφθονα τὰ χιόνια,<br>
			ὁ ἅγιος ἐβάδιζε, δὲν ἔβρισκε συμπόνια.</p>

			<p>Τὸν ἅγιο σ᾿ ἕνα νησὶ τὸν στείλαν ἐξορία,<br>
			τιμᾶται σὲ αὐτὸ τὸ νησὶ ἡ Ἁγία Γλυκερία.</p>

			<p>Πάλι τὸν ἐφυλάκισαν, μὰ ὁ Θεὸς τὸν βγάνει,<br>
			ποὺ εἶδε τὴν ὑπομονὴ ἁγίου θαῦμα κάνει.</p>

			<p>Ἐφόνευσαν τὸν Λέοντα τότε μὲ τὸ μαχαίρι,<br>
			τὸν ἄθεο αὐτοκράτορα μὲ τὸ δεξί τους χέρι.</p>

			<p>Στὸ θρόνο ἦρθε ὁ Μιχαήλ, δίνει ἐλευθερία,<br>
			ἐλευθερώνει χριστιανούς, σώζει Ὀρθοδοξία.</p>

			<p>Τότε ἐλευθερώθηκε ὁ ὅσιος Νικήτας,<br>
			καὶ ἤτανε ἐλεύθερος ἡμέρας καὶ τῆς νύχτας.</p>

			<p>Ἔφυγε τότε ὁ ὅσιος, πῆγε στὸ μοναστήρι<br>
			καὶ θαύματα ἔκανε πολλά, τὰ γράφουν καλογῆροι.</p>

			<p>Σὰν λίγα χρόνια ἔζησε τὴν τρίτη Ἀπριλίου,<br>
			πῆγε ἡ ἁγία του ψυχὴ εἰς τὰς αὐλὰς Κυρίου.</p>

			<p>Πολὺ παρακαλοῦμέν σε, ὦ ὅσιε Νικήτα,<br>
			διὰ ἐμᾶς πρεσβεῖες σου, γιὰ νὰ σωθοῦμε ζήτα.</p>

			</td>
		</tr>
	</table>
</div>

<hr>

</body>

</html>
