<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Γρηγόριος ο Δεκαπολίτης</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Γρηγόριος ὁ Δεκαπολίτης</h1>

<p style="text-align: center">20 Νοεμβρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Ὁ ἅγιος γεννήθηκε στὸ μέρος Ἰσαυρία<br>
			Δεκάπολη λεγότανε εἰς τὴν Μικρὰ Ἀσία.</p>

			<p>Σέργιος ὁ πατέρας του, μητέρα τοῦ Μαρία<br>
			τὸν μορφώνει ἡ μητέρα τοῦ εἰς τοῦ Χριστοῦ θρησκεία.</p>

			<p>Οὐράνια ἐφρόντιζε, ἐπίγεια ἀπορρίπτει<br>
			ἔτρωγε ὅσο χρειάζεται γιὰ νὰ μπορεῖ νὰ ζήσῃ.</p>

			<p>Παρακαλοῦσε τὸν Θεὸν γιὰ νὰ τὸν ἀξιώσῃ<br>
			δοῦλος του νὰ ῾ναι γνήσιος καὶ νὰ τὸν δυναμώσῃ.</p>

			<p>Φοροῦσε ροῦχα πτωχικὰ ἔντυνε τὸ κορμί του<br>
			πλούσιατον συμβούλευαν νὰ βάζει οἱ γονεῖς του.</p>

			<p>Καὶ ὅταν ἐμεγάλωσε δὲν ἤτανε κοπέλι<br>
			γονεῖς του τὸν ἐπάντρεψαν χωρὶς αὐτὸς νὰ θέλει.</p>

			<p>Καὶ τότε ἔφυγε κρυφὰ φύλαξε σωφροσύνη<br>
			σὲ μοναστήρι ἔφθασε καλόγερος νὰ γίνῃ.</p>

			<p>Πέθανε ὁ πατέρας του, τὸν βρῆκε ἡ μητέρα<br>
			καὶ χάρηκε ποὺ στοῦ Θεοῦ ἦταν τὴν ἀτμοσφαίρα.</p>

			<p>Μόνο μιὰ χάρι τοῦ ζητᾶ σὲ ἄλλο μοναστήρι<br>
			νὰ πάῃ ποὺ εἶχε ἀδελφό, τῆς κάνει τὸ χατήρι.</p>

			<p>Ἡγούμενος μοναστηριοῦ αἱρετικὸς ἐφάνη<br>
			τὸν ἄκουσε ὁ Γρηγόριος καὶ ἀμέσως τὸν προσβάνει.</p>

			<p>Ὁ γέροντας ἐθύμωσε τὸν ἔδειρε στὸ σῶμα<br>
			καὶ ἔφυγε ἀπ᾿ τὴν Μονὴ μὲ τὶς πληγὲς ἀκόμα.</p>

			<p>Καὶ ὅταν ἔφυγε ἀπὸ κεῖ πάλι τὰ κατορθώνει<br>
			καὶ συγγενῆ μητέρας του σὲ μιὰ Μονὴ ἀνταμώνει.</p>

			<p>Ἀρχιμανδρίτης Συμεὼν ἦταν τὸ ὄνομά του<br>
			καὶ χρόνια δεκατέσσερα ἐκάθησε κοντά του.</p>

			<p>Μιὰ χάρι ἀπ᾿ τὸ γέροντα ὁ ὅσιος ζητάει<br>
			γιὰ νὰ τοῦ δώσῃ ἕνα κελὶ μόνος νὰ ξενυχτάει.</p>

			<p>Σ᾿ ἕνα γκρεμὸ ἦταν σπηλιὰ ὁ γέροντας τὸν στέλνει<br>
			Γρηγόριος ἐχάρηκε καὶ στὴ σπηλιὰ πηγαίνει.</p>

			<p>Μὰ σατανάδες κατοικοῦν σὲ ἐκεῖνο τὸ λιμέρι<br>
			ἀγρίεψαν σὰν εἴδανε τὸν ἅγιο στὰ μέρη.</p><p>Ἤθελαν ἀπ᾿ τὸν τόπο τοὺς τὸν ἅγιο νὰ διώξουν<br>
			γι᾿ αὐτὸ πολλὰ τεχνάσματα σκέπτονται νὰ τοῦ δώσουν.</p>

			<p>Νὰ φύγει ἀπὸ τὸ σπίτι τοὺς τοῦ ἐφωνάξαν ὅλοι<br>
			ἔπειτα ἔγιναν σκορπιοὶ τὸν τσίμπαγαν διαβόλοι.</p>

			<p>Μὰ τὴν ἐλπίδα ὁ ἅγιος εἰς τὸν Θεὸν ἀφήνει<br>
			καὶ ἐξαφανιστήκανε ὅλοι τὴν ὥρα ἐκείνη.</p>

			<p>Καὶ μετασχηματίστηκαν πάλι σὲ λίγες μέρες<br>
			ντυμένοι στρατιωτικοὶ μὲ ὅπλα καὶ μὲ σφαῖρες.</p>

			<p>Ὁ ἅγιος γιὰ ὅπλο τοῦ ἔκανε τὸ σταυρό του<br>
			καὶ νικημένοι φύγανε ὅλοι ἀπὸ ἐμπρός του.</p>

			<p>Καὶ τότε ἄλλη μηχανὴ σκέφτηκαν ὅπως πάντα<br>
			ἐννιὰ μαρτύρων ἤτανε Ἁγίων τῶν Σαράντα.</p>

			<p>Τοῦ εἶπαν εἶναι οἱ Ἅγιοι καὶ ἤρθανε ἐδῶ μόνο<br>
			γιὰ νὰ τοῦ δώσουν δύναμη ἐναντίων τῶν δαιμόνων.</p>

			<p>Ὁ ἅγιος τους γνώρισε σκληρὰ τότε φωνάζει<br>
			τοὺς ἔδιωξε ἀπὸ τὴν σπηλιὰ καὶ τὴν ἐξουσιάζει.</p>

			<p>Καὶ πάλι τὸν πολέμησαν σὰν ἄγρια θηρία<br>
			ἐπάλευε ἡ σάρκα του μὲ πάθος τῆς πορνείας.</p>

			<p>Τὴ νύκτα τὸν ἐσούβλιζαν σὰν σίδερα ἀναμμένα<br>
			ἀντὶ νερὸ μὲ προσευχὴ Θεὸς τὰ ῾χε σβησμένα.</p>

			<p>Στὸ σπήλαιο ἀπ᾿ τὸν οὐρανὸ φῶς τὸν περικυκλώνει<br>
			μὲ θεία χάρι ὁ Θεὸς τὸν ἅγιο δυναμώνει.</p>

			<p>Σὰν Ἀβραὰμ τότε ὁ Θεὸς Ἁγίου παραγγέλνει<br>
			νὰ φύγει ἀπὸ τὸ σπήλαιο στὴν Ἔφεσο τὸν στέλνει.</p>

			<p>Ἐπῆγε εἰς τὴν Ἔφεσο διάταγμα ἦταν θεῖο<br>
			γιὰ τὴν Κωνσταντινούπολη ζητᾶ νὰ εὕρει πλοῖο.</p>

			<p>Στὴν πόλι σὰν θὰ πήγαινε, θέλει νὰ ἀνταμώσῃ<br>
			καὶ ὅλους τοὺς αἱρετικοὺς νὰ τοὺς ἀποστομώσῃ.</p>

			<p>Ἐπῆγαν στὴν Προικόννησο ποὺ ἄραζαν τὰ πλοῖα,<br>
			στὸν ἅγιο ἕνας φτωχὸς κάνει φιλοξενία.</p>

			<p>Τὸν ὁδήγησε ὁ Θεὸς στὸν Αἶνο γιὰ νὰ πάῃ<br>
			ἱππέα μὲ τὸ ἄλογο στὸ δρόμο συναντάει.</p>

			<p>Ξεπέζευσε ἀπ᾿ τὸ ἄλογο τὸν Ἅγιο χτυποῦσε<br>
			τὸν γέμισε ἀπὸ πληγὲς καὶ τὸν ἐτυραννοῦσε.</p>

			<p>Ὁ ἅγιος ὑπέμενε εἰς τὴν σκληρότητά του<br>
			ὁ νεαρὸς συγχώρεση ἐζήτησε κοντά του.</p>

			<p>Τὸν συγχωρεῖ ὁ ἅγιος του εἶπε νὰ μὴν θυμώνει<br>
			καὶ ἀντὶ θυμὸ πραότητα νὰ βάλει στὸ τιμόνι.</p>

			<p>Μὲ πλοῖο τότε ὁ ἅγιος ἐπῆγε στὴν Καβάλα<br>
			σὲ ἕνα ποτάμι εἶδε ληστὲς ποὺ λήστευαν τρεχάλα.</p>

			<p>Ἅγιος δὲν φοβήθηκε ἐκάθησε κοντά τους<br>
			καὶ αὐτοὶ τότε σεβάστηκαν τὴν ἁγιότητά του.</p>

			<p>Ποτάμι τὸν ἐπέρασαν εἶχαν ἐκεῖ καΐκι<br>
			καὶ δρόμο τὸν ὁδήγησαν γιὰ τὴν Θεσαλλονίκη.</p>

			<p>Καὶ ἀπὸ ἐκεῖ σὰν ἔφθασε στὴν Κόρινθο πηγαίνει<br>
			μὲ πλοῖο ἐταξίδεψε στὴν Σικελία βγαίνει.</p>

			<p>Ἔφυγε ἀπὸ τὸ Ρήγιον ὁ ἅγιος ἀκόμη<br>
			μὲ πλοῖο ἐταξίδευε ποὺ πήγαινε στὴ Ρώμη.</p>

			<p>Τρεῖς μῆνες σὲ ἕνα σπήλαιο ἦταν ἐκεῖ κλεισμένος<br>
			ἀλλὰ τὸν ἐφανέρωσε ἕνας δαιμονισμένος.</p>

			<p>Οἱ ἄνθρωποι τὸν ἐπαινοῦν διὰ ταπείνωσή του<br>
			στὴ Σικελία ἔφυγε διὰ διαμονή του.</p>

			<p>Ἀλλὰ καὶ ἐκεῖ οἱ δαίμονες ἐνόχληση τοῦ κάνουν<br>
			τὴν ψάθα ποὺ κοιμότανε τώρα φωτιὰ τῆς βάζουν.</p>

			<p>Γὰ νὰ κοιμᾶται ὁ ἅγιος εὑρῆκε ἕνα δέρμα<br>
			καὶ αὐτὸ μύγες τὸ γέμισαν τὸν ἐτσιμποῦσαν τέρμα.</p>

			<p>Κατόπιν μὲ ὑπομονὴ καὶ προσευχὴ ἁγίου<br>
			ἔγιναν ὅλοι ἄφαντοι πολέμου τοῦ ἀγρίου.</p>

			<p>Σὲ πύργο πῆγε ὁ ἅγιος ποὺ κατοικοῦσε πόρνη<br>
			ψυχὲς ἀνθρώπων κόλαζε γιὰ νὰ μὴν εἶναι μόνη.</p>

			<p>Τοὺς ἄνδρες ἐσυμβούλευε μαζί της νὰ μὴν πᾶνε<br>
			γιατὶ τότε στὸ διάβολο ψυχὴ τοὺς τὴν πουλᾶνε.</p>

			<p>Μὲ προσευχὲς καὶ συμβουλὲς εἶχε μετανοήσει<br>
			ἔγινε ἡ πόρνη μοναχὴ κατὰ Θεὸν νὰ ζήσῃ.</p>

			<p>Ἔργα ἁγίου ὁ διάβολος ποὺ ἔβλεπε ἀκόμα<br>
			δράκος καὶ φίδι ἔγινε μὲ ἀνοιχτὸ τὸ στόμα.</p>

			<p>Τὸν ἅγιον φοβέριζε νὰ τὸν κατασπαράξῃ<br>
			ἄφοβος καὶ ἀτρόμητος δὲν εἶχε αὐτὸς τρομάξῃ.</p>

			<p>Ἡ πόρνη μετανόησε διαβόλου ἐργαστήρι<br>
			ἀμέσως τὸ μετέτρεψε ἔγινε μοναστήρι.</p>

			<p>Ὁ ἅγιος γιὰ τὸν δράκοντα τὴν προσευχή του κάνει<br>
			ἀμέσως θαῦμα ἔγινε ἔφυγε δὲν ἐφάνη.</p>

			<p>Δαιμόνιο ἀπὸ ἄνθρωπο ἐκεῖ εἶχε βγαλμένο<br>
			καὶ ἅγιο τὸν φώναξε τότε ὁ θεραπευμένος.</p>

			<p>Ὁ ἅγιος λυπήθηκε ποὺ τὸν τιμᾶ ὁ κόσμος<br>
			καὶ τότε ἀναγκάστηκε ἔφυγε ἀποτόμως.</p>

			<p>Στὸ δρόμο ποὺ ἐβάδιζε πηγὴ εἶχε συναντήσει<br>
			καὶ θέλησε μὲ τὸ νερὸ γλώσσα του νὰ δροσίσει.</p>

			<p>Σαρακηνὸς εὑρέθη ἐκεῖ τὸ ἄλογο νὰ ποτίσει<br>
			σήκωσε τὸ κοντάρι του νὰ τὸν δολοφονήσῃ.</p>

			<p>Τὸ χέρι ἔμεινε ξερὸ πρὶν ἅγιο φονεύσῃ<br>
			τὸν παρακάλεσε θερμὰ γιὰ νὰ τὸν θεραπεύσῃ.</p>

			<p>Λυπήθηκε ὁ ἅγιος του ἄγγιξε τὸ χέρι<br>
			ἀμέσως θεραπεύτηκε ἔγινε περιστέρι.</p>

			<p>Χάρισμα προορατικὸν ἅγιος εἶχε πάρει<br>
			ὁ ὅσιος Γρηγόριος μὲ τοῦ Θεοῦ τὴν χάρι.</p>

			<p>Εἶπε σὲ κάποιο μοναχὸ ποὺ κάνει ἐργοχειρό του<br>
			λίγες ἡμέρες στὴ ζωὴ θὰ ρθῇ ὁ θάνατός του.</p>

			<p>Καὶ τότε ἐπαληθεύτηκαν τὰ λόγια τοῦ ἁγίου<br>
			πῆγε ἡ ψυχὴ τοῦ μοναχοῦ στὰ χέρια τοῦ Κυρίου.</p>

			<p>Ἀφήνουμε τὰ θαύματα τὶς ἀρετὲς νὰ ποῦμε<br>
			γιὰ νὰ τὰ μάθουν χριστιανοὶ θὰ τὰ διηγηθοῦμε.</p>

			<p>Θεία μελέτη ἔκανε σὲ ὅλη τὴν ζωή του<br>
			νηστεία, ἀγρυπνία, προσευχὴ ἦταν ἡ ἄσκησή του.</p>

			<p>Δὲν ἔβλεπε ὄνειρα ποτὲ ἦν γρήγορος στὶς πράξεις<br>
			ἄσαρκος ἦταν ἄγγελος ἐδῶ στὴν γῆ ἐντάξει.</p>

			<p>Ψυχή του ἐκαθάρισε καὶ σῶμα ἀπ᾿ τὰ πάθη<br>
			μὲ τὴν ἐξομολόγηση ἐσβήνοντο τὰ λάθη.</p>

			<p>Καὶ μιὰ ἄλλη ἀρετὴ τὴν ταπεινοφρωσύνη<br>
			ποὺ ἱερεὺς σὰν ἔγινε ἐφάνηκε καὶ ἐκείνη.</p>

			<p>Ὑπομονὴ στοὺς πειρασμοὺς πατέρες ἐμιμῆτο<br>
			καὶ τοῦ Ἰὼβ τὰ βάσανα ἀμέσως ἐνθυμεῖτο.</p>

			<p>Ἀκόμα ποὺ καὶ ἱερεὺς πτωχὰ ἦταν ντυμένος<br>
			μὲ ὅλες του τὶς ἀρετὲς ἦν λαμπροφορεμένος.</p>

			<p>Σὰν ἔφθασε τὸ τέλος τοῦ ἔπεσε στὸ κρεβάτι<br>
			ἀρρώστησε τὸ σῶμα τοῦ λιθίαση εἶχε πάθει.</p>

			<p>Προγνώρισε τὸ τέλος ὁ Ἅγιος πρὶν πεθάνει<br>
			στοὺς οὐρανοὺς τώρα ἡ ψυχὴ κόπους ἀπολαμβάνει.</p>

			<p>Ἡ μακαρία του ψυχὴ εἴκοσι Νοεμβρίου<br>
			ἐπῆγε νὰ ἀναπαυθῇ εἰς τὰς αὐλὰς Κυρίου.</p>

			<p>Ὦ Ἅγιε Γρηγόριε ἔχεις Θεοῦ τὴν χάρι<br>
			προσεύχου στὸν Παράδεισο νὰ ζήσουμε μακάρι.</p>

			</td>
		</tr>
	</table>
</div>

<hr>

</body>

</html>