<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Ευδόκιμος Βατοπαιδινός</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Εὐδόκιμος Βατοπαιδινός</h1>

<p style="text-align: center">5 Ὀκτωβρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Ὁ ὅσιος Εὐδόκιμος δὲν ἔχει ἱστορία,<br>
			σκέπασε μὲ ταπείνωσι δικά του προσωπεῖα.</p>

			<p>Στὸ Ἅγιον Ὄρος ἔζησε, Μονὴ Βατοπαιδίου,<br>
			τὸ ὄνομά του ἄγνωστο μόν᾿ στὴ Βουλὴ Κυρίου.</p>

			<p>Τὸ ὄνομα Εὐδόκιμος δὲν ἤτανε δικό του<br>
			οἱ μοναχοὶ τὸ δώσανε βρῆκαν τὸ λείψανό του.</p>

			<p>Τὸ λείψανό του βρέθηκε στὶς 5 Ὀκτωβρίου<br>
			μέσα στὸ κοιμητήριο Μονῆς Βατοπαιδίου.</p>

			<p>Τὸ θάνατό του ὁ Ἅγιος σὰν εἶχε καταλάβει<br>
			εἰκόνα Θρομήτορος στὰ χέρια εἶχε λάβει.</p>

			<p>Ἦταν τῆς Βηματάρισσας εἰκόνα Παναγίας<br>
			καὶ ἡ ψυχή του βάδιζε λιμένα σωτηρίας.</p>

			<p>Σμύρνης ἀρχιεπίσκοπος κατ᾿ ἐντολὴ Κυρίου<br>
			ὁ Χρύσανθος στοὺς μοναχοὺς μιλεῖ Βατοπαιδίου.</p>

			<p>Ὁ παντοδύναμος Θεὸς ἔκανε αὐτὸ τὸ θαῦμα<br>
			καὶ σὲ ἀγνώστου Ἅγιου βλέπουμε αὐτὸ τὸ πράγμα.</p>

			<p>Ὅλοι ποὺ βρέθηκαν ἐκεῖ εἶχαν μιὰ ἀπορία<br>
			μόνο τὸ λείψανο αὐτὸ ἔβγαζε εὐωδία.</p>

			<p>Τότε ἐκαταλάβανε Θεοῦ ἦν εὐδοκία<br>
			καὶ Ὅσιο Εὐδόκιμον τοῦ λέν᾿ ὀνομασία.</p>

			<p>Μέγας Θεὸς τῶν χριστιανῶν τότε φωνάξαν ὅλοι<br>
			μετέφεραν τὸ Λείψανο στὶς Δώδεκα Ἀποστόλοι.</p>

			<p>Μία μεγάλη ἀρετὴ ὁ Ὅσιος εἶχε κρύψει<br>
			ὁ κόσμος δὲν ἐμπόρεσε νὰ τὴν ἀνακαλύψει.</p>

			<p>Εἶχε πολλὴ ταπείνωσι· δὲν ἤθελε οἱ ἀνθρῶποι<br>
			νὰ τὸν θωροῦν σὰν ὅσιο, μυαλό του νὰ φουσκώσῃ.</p>

			<p>Ὁ Ὅσιος Εὐδόκιμος κρύβει τὰς ἀρετᾶς του<br>
			καὶ ἐσκέπτοτο σὰν ἄνθρωπος τὰ ἐλαττώματά του.</p>

			<p>Ὅλοι οἱ Βατοπαιδινοὶ ἔκαναν λειτουργία<br>
			ποὺ τοῦ Ἁγίου Λείψανο πῆγαν στὴν Ἐκκλησία.</p>

			<p>Τ᾿ Ὁσίου κάνει θαύματα πολλὰ τὸ Λείψανό του<br>
			ἀρρώστους ἔκανε καλὰ τὸν εἴχανε γιατρό τους.</p>

			<p>Θεράπευσε φυματικὸ μέσα στὸ μοναστήρι<br>
			τοῦ ῾δωσε τρία φάρμακα τὴν νύχτα στὸ ποτήρι.</p>

			<p>Ξύπνησε ὁ μοναχὸς αἰσθάνθηκε τὴν γεύση<br>
			ὁ ὅσιος Εὐδόκιμος τὸν εἶχε θεραπεύσῃ.</p>

			<p>Στὸ Βατοπαίδι μοναχὸς γιατρὸς ὑπηρετοῦσε<br>
			μὰ στὰ πλευρὰ καὶ στὰ νεφρὰ πάρα πολὺ πονοῦσε.</p>

			<p>Ἔμπλαστρα καταπλάσματα ὁ ἴδιος εἶχε κάνει<br>
			μὰ γατρειὰ δὲν ἔβλεπε κόντευε νὰ πεθάνῃ.</p>

			<p>Τὸν Ἅγιο παρακαλεῖ νὰ τόνε θεραπεύσῃ<br>
			στὸν ὕπνο βλέπει ὁ γιατρὸς τὸν Ἅγιο στὴ μέση.</p>

			<p>Ὁ Ἅγιος τὸν ἄγγιξε γιατρὸ εἰς τὰ πλευρά του<br>
			ξύπνησε ὁ Ἄγος καὶ εἶδε γιατρειά του.</p>

			<p>Καὶ ὁ γιατρὸς ἐπαργύρωσε τὴν κάρα τοῦ Ἁγίου<br>
			ποὺ ὁ Ἅγιος τὸν θεράπευσε μὲ χάρι τοῦ Κυρίου.</p>

			<p>Ὦ Ἅγιε Εὐδόκιμε κάνε μας μία χάρι<br>
			νὰ ἔχωμε ταπείνωσι, ὡσὰν ἐσὲ μακάρι.</p>

			</td>
		</tr>
	</table>
</div>

<hr>

</body>

</html>