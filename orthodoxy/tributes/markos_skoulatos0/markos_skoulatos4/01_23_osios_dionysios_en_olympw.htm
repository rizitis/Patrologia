<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Διονύσιος εν Ολύμπω</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Διονύσιος ἐν Ὀλύμπῳ</h1>

<p style="text-align: center">23 Ἰανουαρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Ὅσιο Διονύσιο ἑορτάζει ἡ Ἐκκλησία,<br>
			γεννήθηκε στὰ Τρίκαλα ποὺ εἶναι στὴ Θεσσαλία.</p>

			<p>Πατέρας του Νικόλαος, μητέρα Θεοδώρα<br>
			ἦσαν πτωχοὶ μὰ εὐσεβεῖς μέσα σ᾿ αὐτὴν τὴν χώρα.</p>

			<p>Μικρὸς ποὺ ἐκοιμότανε ἔβλεπαν οἱ γονεῖς του,<br>
			ἕνα σταυρὸ ποὺ ἔλαμπε ἐπάνω στὸ κορμί του.</p>

			<p>Σημεῖο ποὺ ἐφανέρωνε, ὅταν θὰ μεγαλώσῃ,<br>
			θὰ ἐπρόκοβε κατὰ Θεὸν καὶ τὴν ψυχὴ θὰ σώσῃ.</p>

			<p>Σὰν ἔγινε ἑπτὰ χρονῶν, ἐπῆγε στὸ σχολεῖο,<br>
			κι ἐδιάβαζε Ἁγία Γραφή, θεόπνευστο βιβλίο.</p>

			<p>Ἰδιαιτέρως διάβαζε τοὺς βίους τῶν Ἁγίων,<br>
			προσπάθησε νὰ μιμηθῇ τὸν ἰδικόν τους βίο.</p>

			<p>Τὶς νύχτες προσευχότανε, ἔκανε ἀγρυπνία,<br>
			καὶ ὅλοι τὸν ἐθαύμαζαν μέσα στὴν κοινωνία.</p>

			<p>Ὅταν ἐπέρασε καιρός, πεθάναν οἱ γονεῖς του,<br>
			μικρὰ παιδὰ ἐδίδασκε γιὰ τὴν διατροφή του.</p>

			<p>Περιουσία του ἐμοίρασε, ἐπῆγε στὸ μοναστήρι,<br>
			ἐπάνω στὰ Μετέωρα, ποὺ εἶναι οἱ καλογῆροι.</p>

			<p>Ἔμεινε ἀρκετὸ καιρό, ζοῦσε ζωὴ ἁγία,<br>
			καὶ τοῦ Θεοῦ τὶς ἐντολὲς τηροῦσε ἐν σοφίᾳ.</p>

			<p>Στὸ Ἅγιον Ὄρος τράβηξε, περιβόλι Παναγίας,<br>
			πῆγε νὰ εὕρῃ ἄσκησι, μὰ καὶ τὴν ἡσυχία.</p>

			<p>Ηὗρε τὸν γερο-Σεραφεὶμ σὲ ἕνα μοναστήρι,<br>
			ἐκεῖ ἐκάρη μοναχὸς μὲ ἄλλοι καλογῆροι.</p>

			<p>Ὁ γέροντας ἐξετίμησε ἀρετὲς Διονυσίου,<br>
			ἔλαβε βαθμοῦ διακονικοῦ, μὰ καὶ πρεσβυτερίου.</p>

			<p>Τὸν τίμησαν οἱ μοναχοὶ καὶ στὶς Καρυές, Πρωτᾶτον,<br>
			τὸν ἔβαλαν νὰ ἱερουργῇ, νὰ προηγεῖται πάντων.</p>

			<p>Τοῦ ἄρεσε ἡ ἔρημος, ἄδεια παίρνει, φεύγει,<br>
			στοῦ Καρακάλου σπήλαιο ἐτότε καταφεύγει.</p>

			<p>Ἕνα κελάκι ἔκτισε καὶ ἕνα ἐκκλησάκι<br>
			ἁγίας Τριάδος ὄνομα ἂς ἦταν καὶ μικράκι.</p>

			<p>Ἐκεῖ ἐπροσευχότανε, ἐνήστευε, ἀγρυπνοῦσε<br>
			μὲ δάκρυα τὸν Κύριον πάντα παρακαλοῦσε.</p>

			<p>Τὴν ἡμέρα τρώγει μιὰ φορά, σκυμμένος στὸ βιβλίο,<br>
			ἐδιάβαζε Ἁγία Γραφὴ γιὰ τοῦ Χριστοῦ τὸν βίο.</p>

			<p>Ἀπέφευγε τὸν ἔπαινον πάντα ἀπὸ ἀνθρώπους,<br>
			κελὶ δὲν κλείδωνε ποτὲ στοὺς ἄγριους τοὺς τόπους.</p>

			<p>Σὰν τρία χρόνια πέρασαν, στὴν ἔρημο εἶχε ζήσει,<br>
			θέλει στὰ Ἱεροσόλυμα, ἐκεῖ νὰ προσκυνήσῃ.</p>

			<p>Ἐπῆγε κι ἐπροσκύνησε τοὺς ἁγιασμένους τόπους,<br>
			ἔλαβε χάρι ψυχικὴ μὲ ὅλους τοὺς ἀνθρώπους.</p>

			<p>Ὁ Πατριάρχης ἠθέλησε ποὺ εἶδε τὴν ἀρετή του,<br>
			διάδοχός του νὰ γενῇ στὴ θέσι τὴν δική του.</p>

			<p>Μὰ δὲν ἀντήλλαξε σπηλιὰ μὲ τὸ πατριαρχεῖο,<br>
			θέλει νὰ ζῇ στὴν ἔρημο, νὰ ζήσῃ βίο θεῖο.</p>

			<p>Στὸ Ἅγιον Ὄρος στρέφεται στὸ ἐρημητήριό του,<br>
			ηὗρε τὴν ἡσυχία του, ἐδόξαζε τὸν Θεό του.</p>

			<p>Θέλει τὸ ἐκκλησάκι του ἐκεῖ νὰ μεγαλώσῃ,<br>
			καὶ ὁ Θεὸς τὸν βοηθεῖ στὴν τόλμη του τὴν τόση.</p>

			<p>Μόνος του ἐργαζότανε, πέτρες ἐκουβαλοῦσε,<br>
			ξύλα καὶ χῶμα καὶ νερὸ μὲ κόπο προσπαθοῦσε.</p>

			<p>Πῆγε νὰ τὸν ἐπισκεφθῇ καλόγερος μιὰ ἡμέρα,<br>
			καὶ εἶδε ἄλλους δύο μαζί του κάνανε παρέα.</p>

			<p>Τὸν Ὅσιο βοήθησαν, πέτρες ἐκουβαλοῦσαν,<br>
			στοῦ Διονυσίου τὸ καλὸ ἔργο ἐπροσπαθοῦσαν.</p>

			<p>Νόμισε ἦσαν ἄνθρωποι γιὰ νὰ τὸν βοηθήσουν,<br>
			ἔγιναν ὅμως ἄφαντοι, εἶπε νὰ τοὺς ταΐσουν.</p>

			<p>Ὁ Ἅγιος καὶ ὁ μοναχός, οἱ δυό τους εἶχαν μείνει·<br>
			δὲν ξέρανε οἱ ἄγνωστοι ποιοὶ ἤτανε ἐκεῖνοι.</p>

			<p>Τὸ θαῦμα αὐτὸ ὁ Ἅγιος ποὺ τότε εἶχε γίνει,<br>
			δὲν τὸ εἶπε τότε πουθενὰ ἀπὸ ταπεινοσύνη.</p>

			<p>Τὸ εἶπε ὁ ἄλλος μοναχὸς καὶ κόσμος τὸ εἶχε μάθει,<br>
			ἐκεῖ ποὺ ἦταν τέσσερις βρέθηκαν δύο μονάχοι.</p>

			<p>Ἀπ᾿ τ᾿ Ἅγιον Ὄρος ἔφυγε, στὴ Βέροια πηγαίνει,<br>
			καὶ στοῦ Προδρόμου τὴν Μονὴ μαζὶ μὲ ἄλλους μένει.</p>

			<p>Διάβαζε κάποιος μοναχὸς ἕν᾿ μαγικὸ βιβλίο,<br>
			ποὺ τῶν δαιμόνων προσευχὲς ἔγραφε μέσα βίο.</p>

			<p>Τὸ βράδυ εἰς τὸν ὕπνο του βλέπει ἕναν ἀράπη,<br>
			παρουσιάσθη ἄξαφνα ἐπάνω στὸ κρεβάτι.</p>

			<p>Θὰ τοῦ ἔδινε ὅ,τι ἤθελε γιὰ νὰ τὸν προσκυνήσῃ·<br>
			φοβήθηκε ὁ μαναχὸς καὶ προσευχὴ εἶχε ἀρχίσει.</p>

			<p>Μόνο Θεόν μου προσκυνῶ, λέγει εἰς τὸν ἐχθρό του,<br>
			ἕνα χαστούκι δέχτηκε τότε στὸ μάγουλό του.</p>

			<p>Ὁ Ἅγιος τὸν γιάτρεψε, παράκλησι εἶχε κάνει,<br>
			ἡ Παναγιὰ τὸν φύλαξε νὰ μὴν τὸ ξανακάνῃ.</p>

			<p>Περιοδεῖες ἔκανε καὶ ἐξομολογοῦσε<br>
			μὰ ἕνας δημογέροντας τὸν ἅγιο μισοῦσε.</p>

			<p>Ὅσοι ἐξομολογοῦνταν ἐκεῖ, ἔκανε εἰρωνία,<br>
			ὁ Ἅγιος τὸ ἔμαθε, τὸν ἔβαλε τιμωρία.</p>

			<p>Δὲν τοῦ ἐπέτρεψε ὁ Θεὸς στὴ γῆ ἐδῶ νὰ μένῃ,<br>
			τὸν πέθανε, γιατὶ ψυχὴ ἤτανε πορωμένη.</p>

			<p>Στὴν Κατερίνη πέρασε, μέσα στὴν πολιτεία,<br>
			τραγούδια ἀκούει ἄσεμνα, ἄσχημα καὶ ἀστεῖα.</p>

			<p>Κοπέλες τραγουδούσανε, τοὺς νέους προκαλοῦσαν,<br>
			τὶς συμβουλεύει ὁ Ἅγιος, πολὺ τὸν ἐνοχλοῦσαν.</p>

			<p>Λόγια πικρὰ καὶ ἄσχημα, τοῦ εἶπε μιὰ κοπέλα,<br>
			τοῦ δίνει δηλητήριο ἀντὶ γιὰ καραμέλα.</p>

			<p>Ὁ ὅσιος τὴν ἐπέπληξε καὶ τὴν ἐπιτιμάει,<br>
			καὶ ἡ κοπέλα ἀφρίζοντας στὸ σπίτι της εἶχε πάει.</p>

			<p>Ἐφώναζε, ἐτσίριζε, τὰ πόδια της χτυποῦσε,<br>
			μέσα της εἶχε σατανᾶ καὶ τὴν ἐτυραννοῦσε.</p>

			<p>Γονεῖς της δὲν ἐμπόρεσαν νὰ δώσουν ἐξηγήσεις,<br>
			οἱ φίλες της τοὺς ἔδωσαν ὅλες διευκρινίσεις.</p>

			<p>Λυπήθηκε ὁ Ἅγιος γι᾿ αὐτὸ ποὺ εἶχε γίνει,<br>
			τῆς ἔδωσε τὴν ἄφεσι, γιατρεύτηκε ἐκείνη.</p>

			<p>Αὐτὸ τὸ ἐπῆρε μάθημα σὲ ὅλη τὴν ζωή της,<br>
			παντρεύτηκε, κι ἐπέρασε θεάρεστα ζωή της.</p>

			<p>Ἕνα παιδὶ μονάκριβο εἶχε κάποια μητέρα,<br>
			καὶ σὲ Μονὴ καλόγερος ἑντύθηκε μιὰ ἡμέρα.</p>

			<p>Σὰν πέρασε λίγος καιρός, ἐγύρισε στὸ σπίτι,<br>
			κοίταξε τὴν μητέρα του, τὸν εἶδε εἶχε λύπη.</p>

			<p>Τὸ ἐπανωκαλύμμαυχο τοῦ βγάζει ἀπ᾿ τὸ κεφάλι,<br>
			κοντά της τὸν ἐκράτησε ὡς κοσμικὸ καὶ πάλι.</p>

			<p>Σὲ λίγες ἡμέρες ὁ ὅσιος ἐπῆγε στὸ χωριό της,<br>
			πῆγε ἡ γυναίκα νὰ τὸν ἰδῇ, ποὺ κέλεψε τὸν γιό της.</p>

			<p>Τὴν ἐμάλωσε ὁ ὅσιος, τὴν κάλεσε ἀθλία,<br>
			ποὺ τοῦ παιδιοῦ της ἔβγαλε θεία ἐνδυμασία.</p>

			<p>Τῆς εἶπε· εἶναι δύστυχη, παιδί της δὲν θὰ ζήσῃ,<br>
			νὰ τὄχῃ στὰ γεράματα νὰ τὴν κληρονομήσῃ.</p>

			<p>Προφήτευσε πὼς αὔριο παιδί της θὰ πεθάνῃ,<br>
			καὶ ἐκείνη θὰ τιμωρηθῇ γι᾿ αὐτὸ ποὺ εἶχε κάνει.</p>

			<p>Τὴν ἄλλη ἡμέρα τὸ παιδὶ σὲ δένδρο ἀνεβασμένο,<br>
			ἔπεσε καὶ σκοτώθηκε ἦταν ἀπεθαμένο.</p>

			<p>Τοῦ εἶπε μιὰ γερόντισσα δὲν θέλει πιὰ νὰ ζήσῃ,<br>
			γιὰ νὰ δουλεύῃ δὲν μπορεῖ, θέλει νὰ ξεψυχήσῃ.</p>

			<p>Τῆς ἁπαντᾷ ὁ Ἅγιος· σήμερα θὰ πεθάνῃς,<br>
			πάρε τρία ἀργύρια γιὰ τὴν ταφὴ νὰ κάνῃς.</p>

			<p>Σὲ λίγη ὥρα ἀρρώστησε μὲ ὁσίου προφητεία,<br>
			ἀπέθανε καὶ ἔγινε ἀμέσως ἡ κηδεία.</p>

			<p>Σὲ ἕνα χωριὸ συγκύπτουσα στὴ γῆ εἶχε τὸ κεφάλι,<br>
			ὁ ὅσιος ἐδεήθηκε, καλὰ ἔγινε πάλι.</p>

			<p>Βρισκότανε ὁ ὅσιος εἰς τὴν Μονὴ Πηλίου,<br>
			κι οὐράνια ἀποκάλυψι βλέπει παρὰ Κυρίου.</p>

			<p>Εἰς τὴν Μονὴ στὸν Ὄλυμπο, ἐκεῖ νὰ ἀναχωρήσῃ,<br>
			καὶ εἰς τὰς χεῖρας τοῦ Θεοῦ τὸ πνεῦμα νὰ ἀφήσῃ.</p>

			<p>Χαιρέτησε τοὺς ἀδελφούς, τὰ τέκνα, τοὺς πατέρες,<br>
			ὅλους τοὺς ἐσυμβούλευε ἐκεῖνες τὶς ἡμέρες.</p>

			<p>Μὴν ἀμελοῦνε τὴν ψυχὴ καὶ νὰ μετανοοῦνε,<br>
			γιὰ νὰ γλιτώσουν κόλασι, Παράδεισο νὰ μποῦνε.</p>

			<p>Ἐπῆγε εἰς τὸν Ὄλυμπο, εὑρῆκε τοὺς Πατέρες,<br>
			καὶ ἐκεῖ τοὺς δίνει συμβουλὲς ποὺ ἔζησε λίγες μέρες.</p>

			<p>Εἶπε συχνὰ τοὺς λογισμοὺς νὰ ἐξομολογοῦνται,<br>
			νὰ μὴν φωλιάζουν δαίμονες, ψυχὲς νὰ τυραννοῦνται.</p>

			<p>Ἐργόχειρο νὰ κάνουνε, νὰ ἔχουνε ἀγάπη,<br>
			μὲ δέησι καὶ προσευχὴ νὰ κόβουνε τὰ πάθη.</p>

			<p>Κατόπιν προσευχήθηκε, δεήθηκε Κυρίου,<br>
			ἦταν ἡμέρα εἰκοστρεῖς τοῦ Ἰανουαρίου.</p>

			<p>Τὸ πνεῦμα του παρέδωσε, στὸν οὐρανὸ πηγαίνει,<br>
			τὸ τίμιόν του λείψανο στὴν Ἐκκλησία μένει.</p>

			<p>Θαύματα ἔκανε πολλὰ μετὰ τὴν κοίμησί του,<br>
			πλῆθος συνέρρεε ἐκεῖ νὰ πάρῃ τὴν εὐχή του.</p>

			<p>Ὅσιε, ἐμεῖς δὲν εἴμαστε ἐκεῖ στὴν κοίμησί σου,<br>
			παρακαλοῦμε δῶσε μας ἄνωθεν τὴν εὐχή σου.</p>

			</td>
		</tr>
	</table>
</div>

<hr>

</body>

</html>