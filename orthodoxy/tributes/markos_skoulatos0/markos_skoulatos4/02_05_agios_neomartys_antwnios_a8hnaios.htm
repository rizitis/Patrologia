<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Νεομάρτυς Αντώνιος ο Αθηναίος</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Νεομάρτυς Ἀντώνιος ὁ Ἀθηναῖος</h1>

<p style="text-align: center">5 Φεβρουαρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Γεννήθηκε ὁ Ἅγιος στὴν πόλι τὴν Ἀθήνα,<br>
			Τουρκοκρατία ἤτανε τότε τὰ χρόνια ἐκεῖνα.</p>

			<p>Πατέρας του Δημήτριος, μητέρα Καλομοίρα,<br>
			ἦσαν πτωχοί, μὰ εἴχανε τῆς εὐσεβείας πείρα.</p>

			<p>Ἀντώνης σὲ Τοῦρκο Ἀλβανὸ δουλεύει κάθε ἡμέρα,<br>
			νὰ ζῇ αὐτὸς καὶ οἱ γονεῖς καὶ νὰ τὰ βγάζουν πέρα.</p>

			<p>Τὸν πούλησε τὸ ἀφεντικὸ σ᾿ Ἀγαρηνοὺς ἀνθρώπους,<br>
			μὰ ἤτανε ὅλοι ἄγριοι, θηρία εἰς τοὺς τρόπους.</p>

			<p>Μόλις τὸν ἀγοράσανε, εὐθὺς τὴν ὥρα ἐκείνη<br>
			ἔλεγαν στὸν Ἀντώνιο Τοῦρκος πρέπει νὰ γίνῃ.</p>

			<p>Ἐκεῖνος τότε ἀρνήθηκε καὶ δέρνουν τὸν Ἀντώνη,<br>
			χωρὶς ψωμί, χωρὶς νερό, ἔτσι νὰ τελειώνῃ.</p>

			<p>Στὴν πίστι τὴν ὀρθόδοξη ἤτανε ριζωμένος,<br>
			καὶ στὴν Ἑλλάδα τὴν πιστὴ ἦταν στερεωμένος.</p>

			<p>Τὸν πῆραν οἱ Ἀγαρηνοί, στὸν Δούναβι νὰ πᾶνε,<br>
			πέντε φορὲς οἱ ἄγριοι σὲ ἄλλους τὸν πουλᾶνε.</p>

			<p>Τὸ ἕνα τὸ ἀφεντικὸ σκληρότερο ἀπ᾿ τὸ ἄλλο,<br>
			θέλανε νά τουρκέψουνε Ἀντώνη δίχως ἄλλο.</p>

			<p>Εἰς τὴν Κωνσταντινούπολι πουλᾶνε τὸν Ἀντώνη,<br>
			τὸν ἀγοράζει χριστιανός, γρόσια τετρακόσια δίνει.</p>

			<p>Βρῆκε ἐκεῖ ὁ Ἀντώνιος πνευματικὸ πατέρα,<br>
			σὰν ἐξομολογήθηκε, κοινώνησε μιὰ ἡμέρα.</p>

			<p>Στὸ νέο του ἀφεντικὸ ἦν εὐχαριστημένος,<br>
			ποὺ ἤτανε ὀρθόδοξος, στὴν πίστι βαπτισμένος.</p>

			<p>Μιὰ νύχτα εἰς τὸ ὄνειρο βλέπει τὴν Παναγία,<br>
			ποὺ ὑποσχέσεις ἔδινε, ἀλλὰ καὶ ὁδηγία.</p>

			<p>Βοήθεια καὶ παρηγοριὰ ἔδινε στὸν Ἀντώνη,<br>
			ἀνδρεῖος νὰ εἶν᾿ στὰ βάσανα καὶ θὰ τὸν δυναμώνῃ.</p>

			<p>Στὸ ἐργαστήρι κάθονταν εὐθὺς τὴν ἄλλη ἡμέρα,<br>
			χιλίαρχος Ἀγαρηνὸς ἐπέρασε ἐκεῖ πέρα.</p>

			<p>Τοῦρκος ἤσουν καὶ γύρισες, ἔλεγε στὸν Ἀντώνη,<br>
			θὰ πάει στὸν διοικητή, τοῦ εἶπε δὲν γλιτώνει.</p>

			<p>Πῆρε καὶ ψευδομάρτυρες καὶ στὸν κριτὴ τὸν πάει,<br>
			γιὰ ἀρνησίχριστον αὐτὸν τότε τὸν μαρτυράει.</p>

			<p>Τοῦ εἶπαν τοῦ διοικητῆ πὼς εἶχε αὐτός τουρκέψει,<br>
			καὶ ὁ κριτὴς ἐρώτησε τὸν Ἅγιο νὰ πιστέψῃ.</p>

			<p>Μὲ δίχως φόβο, θαρρετά, δίνει ὁμολογία,<br>
			Ἀντώνης δὲν ἀρνήθηκε ποτὲ Ὀρθοδοξία.</p>

			<p>Τὸν καλοπιάνει ὁ κριτής, ὑπόσχεση τοῦ δίνει,<br>
			πὼς θὰ εἶναι περίβλεπτος μωαμεθανὸς ἂν γίνῃ.</p>

			<p>Στὶς ὑποσχέσεις ὁ Ἅγιος δὲν δίνει σημασία,<br>
			μὰ καὶ στὸν ἴδιο τὸν κριτὴ κάνει κοροϊδία.</p>

			<p>Τὸν λέγει κακοκέφαλο, πὼς τὸν κοροϊδεύει,<br>
			καὶ σὲ βασανηστήρια θὰ μπῇ νὰ τὸν παιδεύῃ.</p>

			<p>Δὲν πρόκειται νὰ ἀρνηθῶ Χριστόν, εἶπε Ἀντώνης,<br>
			στὸ βάρβαρο κριτὴ καὶ τὸν ἀποστομώνει.</p>

			<p>Βασάνισὲ με, χτύπα με, κόψε μου τὸ κεφάλι,<br>
			Χριστιανὸς γεννήθηκα καὶ θὰ πεθάνω πάλι.</p>

			<p>Ἄθελα τότε ὁ κριτὴς τόνε καταδικάζει,<br>
			ποὺ ἄκουσε τὸν Ἅγιο τὴν τόλμη καὶ θαυμάζει.</p>

			<p>Ἀγαρηνοὺς τότε ὁ κριτὴς ψεῦτες τοὺς ὀνομάζει,<br>
			ποὺ εἶδε τὸν Ἀντώνιο νὰ μὴν τὸν δειλιάζῃ.</p>

			<p>Στὴ φυλακὴ ἐβάλανε ἐτότες τὸν Ἀντώνη,<br>
			τοὺς κρατουμένους κατηχεῖ καὶ τοὺς ἐνδυναμώνει.</p>

			<p>Τὸν βγάλαν ἀπ᾿ τὴν φυλακή, βεζίρης τὸν ρωτάει,<br>
			ἂν γίνῃ μωαμεθανός, ἢ γιὰ σφαγὴ θὰ πάῃ.</p>

			<p>Πῶς δὲν ἀρνεῖται τὸν Χριστόν, τοῦ εἶπε ὁ Ἀντώνης,<br>
			μὲ τὸ σπαθὶ ὁ δήμιος ἐτότε τὸν σκοτώνει.</p>

			<p>Ὅμως ἀκόμα πρὶν σφαγῇ, κάνει τὴν προσευχή του,<br>
			στὸν Κύριο ποὺ θὰ ἔδινε σὲ λίγο τὴν ψυχή του.</p>

			<p>Κύριε εἰς τὰς χεῖράς σου, τὸ πνεῦμα παραδίδω,<br>
			ποὺ τώρα θὰ μὲ σφάξουνε οἱ δήμιοι σὲ λίγο.</p>

			<p>Σὰν πρόβατο τοῦ ἔκοψαν τ᾿ Ἁγίου τὸ κεφάλι,<br>
			καὶ ἡ ψυχή του πέταξε στοῦ οὐρανοῦ τὰ κάλλη.</p>

			<p>Ἀγόρασαν οἱ χριστιανοὶ λείψανα τοῦ Ἁγίου,<br>
			τὸ ἔθαψαν μὲ ἄσματα εἰς τὸν Ναὸν Κυρίου.</p>

			<p>Ἀγόρασαν τὸ λείψανο μὲ γρόσια ἑβδομῆντα,<br>
			γεννήθηκε μετὰ Χριστὸν χίλια ἑπτακόσια πενήντα.</p>

			<p>Μαρτύριόν του ἔγινε πέντε Φεβρουαρίου,<br>
			καὶ ἡ Ἐκκλησία μας τιμᾶ τὴν μνήμη τοῦ Ἁγίου.</p>

			<p>Διὰ Χριστὸν ἐθυσίαζαν οἱ νέοι τὴν ζωή τους,<br>
			δεόμεθα νὰ ἔχουνε κι ἐμᾶς στὴν προσευχή τους.</p>

			</td>
		</tr>
	</table>
</div>

<hr>

</body>

</html>