<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Οσιομάρτυς Αγαθάγγελος Εσφιγμενίτης</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Ὁσιομάρτυς Ἀγαθάγγελος Ἐσφιγμενίτης</h1>

<p style="text-align: center">19 Ἀπριλίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Ὁ ἅγιος ἐγεννήθηκε εἰς Αἶνο, εἰς τὴν Θράκη,<br>
			μὲ τοὺς γονεῖς του ἔζησε ἀπὸ μικρὸ παιδάκι.</p>

			<p>Μητέρα λένε Κρυσταλλιά, πατέρα Κωνσταντῖνο,<br>
			τὸ τέκνον Ἀθανάσιο ὀνόμασαν ἐκεῖνο.</p>

			<p>Μικρὸς ὁ Ἀθανάσιος ἔχασε τὸν πατέρα,<br>
			μὲ πλοῖο ἐταξίδευε γιὰ νὰ τὰ βγάλῃ πέρα.</p>

			<p>Ἀκολούθησε ἕνα φίλο του, ἔπιασε ἐργασία,<br>
			καὶ ἐδουλεύανε μαζὶ στά τουρκικὰ τὰ πλοῖα.</p>

			<p>Ὁ φίλος του Ἀναστάσιος ἔφυγε ἀπ᾿ τὸ πλοῖον,<br>
			καὶ ἄρχισαν τὰ βάσανα Ἀθανασίου βίον.</p>

			<p>Ὁ Τοῦρκος τότε πλοίαρχος εἶχεν ἀποφασίσει<br>
			θέλει τὸν Ἀθανάσιο νὰ ἀλλαξοπιστήσῃ.</p>

			<p>Μιὰ ἡμέρα Τούρκων ὁ κριτὴς στὸ πλοῖο ταξιδεύει,<br>
			εἶδε τὸν Ἀθανάσιο στὸν πλοίαρχο τοῦ λέγει.</p>

			<p>Τοῦ εἶπε τὸν Ἀθανάσιο νὰ τὸν παρακινήσῃ,<br>
			νὰ ἀρνηθῇ τὴν πίστι του καὶ Τοῦρκος νὰ γυρίσῃ.</p>

			<p>Στὴ Σμύρνη ὅταν φθάσανε ἦταν ἐτότε βράδυ,<br>
			παίρνει τὸν Ἀθανάσιο πλοίαρχος στὸ σκοτάδι.</p>

			<p>Τὴν πίστι δὲν ἀρνιότανε καὶ τότε μὲ μαχαίρι,<br>
			στὴν πλάτη τὸν ἐπλήγωσε μὲ τὸ δεξί του χέρι.</p>

			<p>Στὸ φοβερὸ τὸν κίνδυνο τότε ἔχασε τὴν σκέψι,<br>
			καὶ εἶπε εἰς τὸν πλοίαρχο πὼς θέλει νά τουρκέψῃ.</p>

			<p>Τὸν παίρνει τότε ὁ πλοίαρχος καὶ στὸν κριτὴ πηγαίνει,<br>
			θὰ τὸν σκοτώσῃ, τοῦ ἔλεγε, Τοῦρκος ἐὰν δὲν γένῃ.</p>

			<p>Τοῦ ἔκαναν περιτομή, ἀφοῦ εἶχε τουρκέψει,<br>
			ψεύτικη μωαμεθανικὴ θρησκεία εἶχε πιστέψει.</p>

			<p>Ἀρρώστησε ὁ Ἀθανάσιος γι᾿ αὐτὸ ποὺ εἶχε κάνει,<br>
			σκεπτόταν τότε τὸν Χριστόν, τὴν κρίση ὅταν πεθάνῃ.</p>

			<p>Ἐπῆρε λίγη ἄδεια κι ἐπῆγε στὴ μητέρα,<br>
			τῆς ἔδωσε λίγα λεφτὰ γιὰ νὰ τὰ βγάζῃ πέρα.</p>

			<p>Καὶ πάλι ἐπῆρε ἄδεια γιὰ νὰ ἀναχωρήσῃ,<br>
			ἔνιωθε τὸ θανάσιμο ποὺ εἶχε ἁμαρτήσει.</p>

			<p>Καὶ τότε ἀπεφάσισε στ᾿ Ἅγιον Ὄρος πάει,<br>
			μὰ πάλι καὶ ὁ διάβολος ἐκεῖ τὸν πολεμάει.</p>

			<p>Γίνεται ἀγριάνθρωπος καὶ τόνε φοβερίζει.<br>
			δικό του θὰ τὸν ἔκανε, στ᾿ αὐτί του ψιθυρίζει.</p>

			<p>Μὲ δάκρυα προσεύχεται θερμὰ στὴν Παναγία,<br>
			ζητοῦσε νὰ συγχωρεθῇ θανάσιμη ἁμαρτία.</p>

			<p>Γυναίκα εἰς τὸν ὕπνο του βλέπει λευκοντυμένη,<br>
			ἡ Παναγία ἤτανε καὶ εὐθὺς τὸν συντυγχαίνει.</p>

			<p>Τοῦ εἶπε τότε ἡ Παναγιά, θάρρος νὰ ἀπολαύσῃ,<br>
			θὰ λάβῃ τὸ μαρτύριο, Κύριο θὰ δοξάσῃ.</p>

			<p>Τώρα στὴ Σμύρνη ὅταν πᾷς, Χριστὸν νὰ ὁμολογήσῃς,<br>
			μπροστὰ στοὺς μωαμεθανοὺς τὴν πίστι τους ν᾿ ἀφήσῃς.</p>

			<p>Αὐτὰ τὰ ἐδιηγήθηκε στοὺς σεβαστοὺς πατέρες,<br>
			καὶ ὁ πατριάρχης τοῦ ῾δωσε θάρρος αὐτὲς τὶς μέρες.</p>

			<p>Μὲ ἅγιο μύρο τὸν ἔχρισε τότε ὁ πνευματικός του,<br>
			καὶ ἔτσι πάλι τοῦ Χριστοῦ ἔγινε ὀπαδός του.</p>

			<p>Ἐκλείστηκε σ᾿ ἕνα κελὶ μὲ προσευχή, νηστεία,<br>
			ζητοῦσε ἀπὸ τὸν Θεὸν πίστι καὶ καρτερία.</p>

			<p>Σὲ πύργο πάλι ἔμενε, κάνει τὴν προσευχή του,<br>
			μὰ πάλι τὸν πειράζουνε οἱ δαίμονες ἐχθροί του.</p>

			<p>Ἔξω κοιτοῦσε κι ἔβλεπε δαίμονες νὰ φωνάζουν,<br>
			τοὺς καίει ποὺ προσεύχεται, γι᾿ αὐτὸ τόνε τρομάζουν.</p>

			<p>Ἐπῆγε κι ἐκοινώνησε στὴ θεία λειτουργία,<br>
			ποὺ τὸν ἀξίωσε ὁ Θεὸς γιὰ ἄρνησι θρησκεία.</p>

			<p>Καὶ τότε Ἀγαθάγγελος ἀμέσως ὠνομάσθη,<br>
			σχῆμα τὸ καλογερικὸν γιὰ ἐκεῖνον ἑτοιμάσθη.</p>

			<p>Ἡ θλίψη τότε ἔφυγε, ἦρθε ἡ θεία χάρι,<br>
			τὸ πρόσωπον ἐφώτισε, σὰν τὸ λαμπρὸ φεγγάρι.</p>

			<p>Ὁ νοῦς του στὰ οὐράνια συνέχεια στραμμένος,<br>
			γιὰ ἱερὸ μαρτύριο εἶν᾿ ἀποφασισμένος.</p>

			<p>Μὲ ἁλυσίδες ἔδενε ὁλόκληρο τὸ σῶμα,<br>
			καὶ προετοιμαζότανε γιὰ τὸν σκληρὸ ἀγώνα.</p>

			<p>Τὸν ἅγιο Νικόλαο εἶδε στὸ ὄνειρό του,<br>
			θάρρος πολὺ τοῦ ἔδωσε γιὰ τὸ μαρτύριό του.</p>

			<p>Τότε ἕνα πλοῖο ἔφευγε προορισμὸ τὴν Σμύρνη,<br>
			ἔφυγε καὶ ὁ Ἀγαθάγγελος εὐθὺς τὴν ὥρα ἐκείνη.</p>

			<p>Ἔγινε μεγαλόσχημος τότε ἀπ᾿ τοὺς πατέρες,<br>
			στὸ πλοῖο τὸν συνόδεψαν γιὰ τὶς φρικτὲς ἡμέρες.</p>

			<p>Στὴ Σμύρνη ὁ Ἀγαθάγγελος εὐθὺς ἀλλάζει ὄψι,<br>
			ὁ γέροντάς του ὁ Γερμανὸς τὸν ἐρώτησε κατόπιν.</p>

			<p>Τοῦ λέγει εἶσαι σκυθρωπός, πές μου τὶ σοῦ συμβαίνει,<br>
			καὶ τότε ὁ Ἀγαθάγγελος μὲ θάρρος συντυγχαίνει.</p>

			<p>Σκέπτομαι ὅταν ἡ ψυχὴ στὸν οὐρανὸ πηγαίνει,<br>
			τελώνια ἐναέρια εἶν᾿ ἐξεταζομένη.</p>

			<p>Ὁ γέροντας ὁ Γερμανὸς τοῦ λέγει· μὴ φοβᾶσαι,<br>
			σὲ θάνατο μαρτυρικὸ φεύγουν καὶ μὴ λυπᾶσαι.</p>

			<p>Σὰν τ᾿ ἄκουσε ὁ Ἅγιος πλημμύρισε ἡ καρδιά του,<br>
			εἶχε χαρὰ καὶ γρήγορα ζητεῖ μαρτύριά του.</p>

			<p>Πέμπτη πρωὶ ἐγένετο συνέδριο στὴ Σμύρνη,<br>
			νηστεία καὶ μὲ προσευχὴ περνᾶ τὴν νύχτα ἐκείνη.</p>

			<p>Πρωὶ σὰν ἐξημέρωσε τούρκικα ροῦχα βάζει,<br>
			καὶ τότε τὸν ἡγούμενο ὁ ἅγιος προστάζει.</p>

			<p>Ὅταν τὸν θανατώσουνε νὰ πάρῃ λείψανό του,<br>
			στοῦ Ἐσφιγμένου τὴν Μονὴ νὰ εἶναι βοηθός τους.</p>

			<p>Εἰκόνα Ἀναστάσεως καὶ τὸ Σταυρὸ στὸ χέρι,<br>
			ἐτράβηξε ὁλοταχῶς στοῦ κριτηρίου μέρη.</p>

			<p>Ὁ ὅσιος λέγει στὸν κριτὴ μὲ ἀνάγκασαν μὲ βία,<br>
			καὶ ἔγινα μωαμεθανὸς στὴν ψεύτικη θρησκεία.</p>

			<p>Εἶμαι χριστιανὸς ὀρθόδοξος, κάνω ὁμολογία,<br>
			καὶ τὸ Σταυρὸ ἀπ᾿ τὸ λαιμὸ ἔδειξε παῤῥησίᾳ.</p>

			<p>Αὐτὸ εἶναι τὸ ὅπλο μου, τοὺς χριστιανοὺς θὰ σώσῃ,<br>
			θρησκεία σας καὶ ἄλλες πολλὲς θὰ τὶς καταῤῥακώσῃ.</p>

			<p>Ἔδειξε καὶ ἀπ᾿ τὸν κόρφο του Ἀνάστασιν εἰκόνα,<br>
			ποὺ εἶναι Ἀνάστασις Χριστοῦ καὶ μένει στὸν αἰώνα.</p>

			<p>Κριτὴς τὸν ἐκαλόπιανε, δὲν ἄκουγε καθόλου,<br>
			ἀπέρριψε θρησκεία τους, ποὺ εἶναι τοῦ διαβόλου.</p>

			<p>Σὰν εἶδε τότε ὁ δικαστὴς Ἀγαθαγγέλου ἀνδρεία,<br>
			τὸν βάζει μέσ᾿ στὴν φυλακὴ καὶ δέρεται ἀγρία.</p>

			<p>Προσεύχεται στὴ φυλακή, μετάνοιες καὶ νηστεία,<br>
			εὐχαριστοῦσε τὸ Θεὸ γιὰ τὴν Ὀρθοδοξία.</p>

			<p>Εἴκοσι μέρες φυλακὴ καὶ εἶδε στὸ ὅραμά του,<br>
			πὼς ἦταν θέλημα Θεοῦ νὰ πορευθῇ κοντά του.</p>

			<p>Συγκατάδικούς του ἔλεγε νὰ κάνουν ἱκεσία<br>
			σὰν μαρτυρίου ὑποστῇ σκληρὴ δοκιμασία.</p>

			<p>Οἱ Τοῦρκοι ξημερώματα ἦρθαν καὶ τόνε παίρνουν,<br>
			καὶ πάλι στὸ κριτήριον εἰς τὸν κριτὴν τὸν φέρνουν.</p>

			<p>Σὰν ὁ κριτὴς κατάλαβε τὴν σταθερότητά του,<br>
			νὰ καρατομηθῇ ἔδωσε διαταγὴ δικιά του.</p>

			<p>Ἀμέσως τὸν ἁρπάξανε οἱ ἄγριοι οἱ Τοῦρκοι,<br>
			στὸ δρόμο τὸν ἐσέρνανε, ὅλοι μαζὶ μπουλούκι.</p>

			<p>Μιὰ ἡμέρα τὸν ἐσύρανε, τὴν ἄλλη ἡμέρα τώρα,<br>
			θὰ ἀποκεφαλίζεται στὶς ἕνδεκα ἡ ὥρα.</p>

			<p>Πλήθη ἀνθρώπων ἐγέμισαν ἐξέδρα τοῦ θανάτου,<br>
			τέλος ἁγίου νὰ ἰδοῦν καὶ τὰ μαρτύριά του.</p>

			<p>Ἐκεῖνος ἐφωτίζονταν, λαμπρὸ τὸ πρόσωπό του,<br>
			καὶ σὰν ἀθῶο πρόβατο εἰς τὸ μαρτύριό του.</p>

			<p>Ἰμάμης τοῦρκος πρότεινε τὴν πίστι του νὰ ἀλλάξῃ,<br>
			ὅσιος πίστι στὸν Χριστὸ τότε εἶχε φυλάξει.</p>

			<p>Εἰς τοὺς δημίους ἔλεγε μὲ μιὰ φωνὴ μεγάλη,<br>
			κτυπήσετε μὲ δύναμι, κόψετε τὸ κεφάλι.</p>

			<p>Τότε μὲ ἀγριότητα καὶ τερατῶδες ὕφος,<br>
			ἔκοψε Ἁγίου κεφαλὴ μὲ δύναμι τὸ ξίφος.</p>

			<p>Ἀγαθαγγέλου πέταξε στὸν οὐρανὸ ἡ ψυχή του,<br>
			καὶ ἔπεσαν τότε καταγῆς κεφάλι καὶ κορμί του.</p>

			<p>Οἱ χριστιανοὶ ἐμάζευσαν αἷμα μὲ τὸ μαντήλι,<br>
			νὰ τὸ ἔχουνε γιὰ φυλαχτό, σὰν λάδι στὸ καντήλι.</p>

			<p>Γι᾿ αὐτὸ καὶ στὰ ἐγκαίνια ποὺ κάνει ἡ Ἐκκλησία,<br>
			ὀστᾶ μαρτύρων βάζουνε, μοιράζουν εὐλογία.</p>

			<p>Στοῦ Ἐσφιγμένου τὴν Μονὴ τὸ ἅγιο λείψανό του<br>
			Ἀγαθαγγέλου βρίσκεται μὲ λόγο ἰδικόν του.</p>

			<p>Στὴν ἴδια ἐκείνη τὴν Μονὴ διάκος λιγοπιστοῦσε,<br>
			τὸν ἅγιο Ἀγαθάγγελο δὲν ἁγιοτιμοῦσε.</p>

			<p>Ἔλεγε ὅτι ἐσώθηκε, ἅγιος δὲν ἐγίνη,<br>
			μὰ τοῦ ἔδειξε ὁ ἅγιος πρέπει σωστὰ νὰ κρίνῃ.</p>

			<p>Ἔβγαλε ἕνα ἐξόγκωμα στὸ ἀριστερό του μάτι,<br>
			πονοῦσε, δὲν κοιμότανε ἐπάνω στὸ κρεβάτι.</p>

			<p>Τότε τὴν ἁμαρτία του ἔνιωσε μοναχός του,<br>
			κινδύνευε ὁ Γεράσιμος νὰ χάσῃ καὶ τὸ φῶς του.</p>

			<p>Μὰ ἕνα βράδυ ὁ ἅγιος ἐπῆγε στὸ κρεβάτι<br>
			ἐκαθάρισε κι ἐγιάτρεψε τὸ πονεμένο μάτι.</p>

			<p>Μετάνιωσε ὁ Γεράσιμος γιὰ τὸ ἁμάρτημά του,<br>
			ἔγινε τότε ἱερεὺς τὸν εἶχε βοήθειά του.</p>

			<p>Βοήθεια νὰ σὲ ἔχουμε καὶ ἐγὼ ὁ βιογράφος,<br>
			συγχώρεσὲ με ἂν ἔκανα στὸ βίο σου ἕνα λάθος.</p>

			</td>
		</tr>
	</table>
</div>

<hr>

</body>

</html>