<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγία Παρθενομάρτυς Αγάθη</title>
<link rel="stylesheet" type="text/css" href="../styles.css">
</head>

<body lang="el">

<h1>Ἁγία Παρθενομάρτυς Ἀγάθη</h1>

<p style="text-align: center">5 Φεβρουαρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Καταγωγή της ἤτανε ἀπὸ τὴν Σικελία,<br>
			εἰδωλολάτρες δύο γονεῖς εἶχε αὐτὴ ἡ Ἁγία.</p>

			<p>Μὰ ἡ Ἀγάθη πίστευε εἰς τὴν Ὀρθοδοξία,<br>
			κατάλαβε πὼς ἤτανε ἀληθινὴ θρησκεία.</p>

			<p>Ἀγάπησε τὸν Ἰησοῦν μὲ ὅλη τὴν ψυχή της,<br>
			καὶ στοῦ Θεοῦ τὸ θέλημα εἶχε τὴν προσευχή της.</p>

			<p>Ἁγνότητα ἀφιέρωσε μὰ καὶ τὴν παρθενία<br>
			ἀμφότερα τὰ ἔδωσε εἰς τὸν Θεὸν ἡ Ἁγία.</p>

			<p>Ἦταν ὡραία καλλονὴ σὲ σῶμα καὶ ψυχή της,<br>
			τὸν ἑαυτόν της φύλαξε ἡ κόρη μοναχή της.</p>

			<p>Ἦταν ὅμως καὶ πλούσια Ἀγάθη ἡ Ἁγία,<br>
			ποὺ οἱ γονεῖς της ἄφησαν πολλὴ περιουσία.</p>

			<p>Τίποτα δὲν ἐκράτησε ἀπ᾿ ὅλα αὐτὰ ἡ Ἁγία,<br>
			τὰ μοίρασε εἰς τοὺς πτωχοὺς καὶ εἰς τὴν Ἐκκλησία.</p>

			<p>Ὁ ἡγεμόνας ἔμαθε γιὰ τὴν καλή της φήμη,<br>
			καὶ θέλει νὰ τὴν παντρευτῇ, γυναίκα του νὰ γίνῃ.</p>

			<p>Εἰδωλολάτρης ἤτανε, ἐζοῦσε μέσ᾿ στὰ πάθη,<br>
			καὶ θέλησε τὴν χριστιανὴ νὰ λάβῃ τὴν Ἀγάθη.</p>

			<p>Διέταξε καὶ φέρανε ἐμπρός του τὴν κοπέλα,<br>
			ἐνόμιζε θὰ τὴν γευθῇ, σὰν νἆταν καραμέλα.</p>

			<p>Τὴν εἶδε καὶ ἐθάμπωσε τὸ ἥμερό της κάλλος,<br>
			γυναίκα του τὴν ἤθελε, νὰ μὴν τὴν πάρῃ ἄλλος.</p>

			<p>Τῆς τάζει δόξες καὶ τιμές, ἐκείνη δὲν ἐδέχθη,<br>
			τὴν πρότασι ἀρνήθηκε καὶ ἀμέσως ἐπαιδεύθη.</p>

			<p>Τὸ εἶχε πάρει ἀπόφαση ἀνύπαντρη νὰ μείνῃ,<br>
			τὸν ἑαυτόν της γύμναζε Νύμφη Χριστοῦ νὰ γίνῃ.</p>

			<p>Ἀρνήθηκε τοῦ βρωμεροῦ τυράννου κολακεῖες,<br>
			καὶ στὴν Ἀγάθη τὴν ἁγνὴ ἄρχισαν τιμωρίες.</p>

			<p>Μιὰ γυναίκα κάλεσε, τὴν λέγαν Φροντισία,<br>
			ἐζοῦσε μὲ ἐννέα κόρες της εἰς τὴν ἀκολασία.</p>

			<p>Ὁ τύραννος παρήγγειλε νὰ τὴν ἐξεμυαλίσῃ,<br>
			καὶ τῆς Ἀγάθης τὰ μυαλὰ τύραννο ν᾿ ἀγαπήσῃ.</p>

			<p>Τὴν πῆγαν σὲ ἕνα βρωμερὸ καὶ σιχαμένο σπίτι,<br>
			νὰ τῆς ἀλλάξουν τὰ μυαλά, νὰ πάρει τὸν ἀλήτη.</p>

			<p>Δῶρα τῆς ἔταζαν πολλά, κατόπιν μὲ φοβέρες,<br>
			ἡ μάνα ἡ ἀνήθικη καὶ ἐννέα θυγατέρες.</p>

			<p>Τοὺς ἔδωσε ἀπάντησι Ἀγάθη ἡ Ἁγία,<br>
			στὰ λόγια σας τὰ πρόστυχα δὲν δίνω σημασία.</p>

			<p>Ἔχω τὸν νοῦ μου καθαρὸ καὶ ὅλο τὸ λογισμό μου,<br>
			καὶ στὴν καρδιά μου ἔβαλα τὸν Ἰησοῦν Χριστόν μου.</p>

			<p>Ἡ Ἁγία κάνει προσευχή, Θεὸν παρακαλοῦσε,<br>
			νὰ φθάσῃ στὸ μαρτύριον, αὐτὸ ἐπιθυμοῦσε.</p>

			<p>Ἀμέσως εἰς τὸν ἔπαρχο πάει ἡ Φροντισία,<br>
			τοῦ εἶπε γιὰ τὴν ἄρνησι ποὺ εἶπε ἡ Ἁγία.</p>

			<p>Ἐθύμωσε ὁ ἔπαρχος, ἀμέσως διατάσσει,<br>
			νὰ τοῦ τὴν ξαναφέρουνε γιὰ νὰ τὴν ἐξετάσῃ.</p>

			<p>Πάλι μὲ θάρρος σταθερὸ τοῦ λέγει ἡ Ἁγία,<br>
			ὅτι ἀγαπάει τὸν Χριστὸν καὶ τὴν Ὀρθοδοξία.</p>

			<p>Ἐκεῖνος τῆς ἀπάντησε, ἐὰν δὲν προσκυνήσῃ<br>
			τὰ εἴδωλά του γιὰ θεοὺς θὰ τὴν ἐξαφανίσῃ.</p>

			<p>Ἀγάθη πάλι ἀρνήθηκε, βρίζει θεοὺς ἀκόμα,<br>
			οἱ στρατιῶτες τὴν χτυποῦν, τῆς ἕλιωσαν τὸ στόμα.</p>

			<p>Στὴ φυλακὴ τὴν ἔβαλαν, Ἀγάθη τὴν Ἁγία,<br>
			γιὰ νὰ σκεφτῇ ὁ τύραννος μεγάλη τιμωρία.</p>

			<p>Τὴν ἔβαλαν στὴ φυλακὴ καὶ τὴν ἐρίξαν χάμω,<br>
			Ἀγάθη εἶχε τὴν χαρά, σὰν πήγαινε σὲ γάμο.</p>

			<p>Ὁ τύραννος ἐξέτασι κάνει τὴν ἄλλη μέρα<br>
			γιὰ νὰ ἀρνηθῇ πάλι Χριστό, λέγει στὴ θυγατέρα.</p>

			<p>Τὰ μάτια της ἀστράψανε, λέγει μὲ παρρησία·<br>
			δὲν τὸν ἀρνοῦμαι τὸν Χριστὸ καὶ τὴν Ὀρθοδοξία.</p>

			<p>Ὁ ἔπαρχος ἀπὸ ὀργὴ γεμάτος διατάζει·<br>
			νὰ γυμνωθῇ ὁλοτελῶς ὁ βρομερὸς προστάζει.</p>

			<p>Τὰ χέρια της νὰ δέσουνε πίσω σε μιὰ κολώνα,<br>
			κεφάλι, χέρια, πόδια της νὰ καίουνε ἀκόμα.</p>

			<p>Ἀγάθη εἰς τὸν τύραννον λέγει μὲ παρρησία·<br>
			ἐσὺ νομίζεις δύστυχε πὼς ἔχω τιμωρία.</p>

			<p>Τὰ βάσανα ὅλα αὐτὰ ποὺ τώρα ὑποφέρω,<br>
			εἰς τὸν Νυμφίον μου Χριστὸ θὰ ἀρέσω καὶ τὸ ξέρω.</p>

			<p>Βασάνισε τὸ σῶμα μου νὰ πάρω τὸ στεφάνι,<br>
			στὴ βασιλεία τοῦ Θεοῦ νὰ τρέξω μάνι μάνι.</p>

			<p>Ἔφριξε ὁ τύραννος στὰ λόγια τῆς Ἁγίας<br>
			νὰ ξεριζώσουν τοὺς μαστούς, εἶπε τῆς μακαρίας.</p>

			<p>Καὶ ἔκοψαν οἱ δήμιοι μαστοὺς μὲ τὸ μαχαίρι,<br>
			καὶ ἡ Ἁγία τοὺς σκληροὺς πόνους αὐτὴ ὑποφέρει.</p>

			<p>Ἐξέσχισαν τὸ στῆθος της μὲ βαρβαρότητά τους,<br>
			νὰ ξεριζώσουν τοὺς μαστούς, γιὰ νὰ χαρῇ ἡ καρδιά τους.</p>

			<p>Τὸ ἔδαφος ἀπὸ ἁγνὸ αἷμα εἶχε γεμίσει,<br>
			οἱ πόνοι της ἀβάστακτοι, τὴν εἶχαν τυραννήσει.</p>

			<p>Ἐπρόσβαλε τὸν τύραννο ἐτότε ἡ Ἁγία,<br>
			διαταγὴ ποὺ ἔδωσε ἦταν παρανομία.</p>

			<p>Τοῦ εἶπε πὼς ἐθήλαζε μαστοὺς ἀπ᾿ τὴν μητέρα,<br>
			τότε ποὺ ἤτανε μικρὸς τὴν νύκτα καὶ τὴν μέρα.</p>

			<p>Τὴν ρίχνουνε στὴ φυλακή, ὁ τύραννος προστάζει,<br>
			λίγο νερὸ λίγο ψωμὶ νὰ τρώῃ διατάζει.</p>

			<p>Παρήγγειλε στοὺς φύλακες τὶς πόρτες νὰ προσέξουν,<br>
			μὴν μποῦν στὴ φυλακὴ κρυφά, γιατροὶ νὰ τὴν γιατρέψουν.</p>

			<p>Ἄσπλαγχνος ἦν ὁ τύραννος, Χριστὸς τὴν ἀγαπάει,<br>
			ἀπόστολος Πέτρος καὶ Ἄγγελος στὴν φυλακή της πάει.</p>

			<p>Μέσ᾿ στὸ κελλὶ τὸ σκοτεινὸ ἦταν φυλακισμένη,<br>
			μεσάνυχτα εἶδε ἕνα φῶς, αἴθουσα φωτισμένη.</p>

			<p>Πόρτες ἀνοίγουν φυλακῆς, φύλακες παίρνουν δρόμο,<br>
			ἐτρόμαξαν οἱ δύστυχοι κι ἐπάτησαν τὸ νόμο.</p>

			<p>Ἡ Ἁγία βλέπει γέροντα ποὺ κράταγε δοχεῖο,<br>
			νὰ τῆς γιατρέψῃ τὶς πληγές, ἤτανε ἰατρεῖο.</p>

			<p>Μαζί του εἶχε συντροφιὰ ὡραῖο νεανία,<br>
			λαμπάδα κράταγε ψηλά, ἦταν φωτοχυσία.</p>

			<p>Ὁ ἕνας ἦταν Ἄγγελος, φύλακας τῆς Ἁγίας,<br>
			καὶ Πέτρος ὁ Ἀπόστολος γιατρὸς γιὰ θεραπεία.</p>

			<p>Τῆς εἶπε ὁ Ἀπόστολος ἦρθε νὰ τὴν γιατρέψῃ,<br>
			τὸν ἔστειλε ὁ Κύριος, ποὺ αὐτὴ εἶχε πιστέψει.</p>

			<p>Αὐτὰ εἶπε ὁ Ἀπόστολος, ἐδέχθη ἡ Ἁγία,<br>
			οἱ δύο ἔγιναν ἄφαντοι μετὰ τὴν θεραπεία.</p>

			<p>Ἀγάθη κάνει προσευχὴ γιὰ νὰ εὐχαριστήσῃ<br>
			Θεὸν ποὺ ἔγινε καλά, πληγὲς νὰ ἐξαφανίσῃ.</p>

			<p>Τὴν ἄλλη ἡμέρα ἐπήγανε Ἀγάθη στὸ παλάτι,<br>
			τὴν φοβερίζει ὁ τύραννος ἀκόμα μὲ γινάτι.</p>

			<p>Δὲν προσκυνοῦσε τοὺς θεούς, τότε τὴν ἐρωτάει·<br>
			ποιὸς τὴν ἔκανε καλά; ἡ Ἁγία ἀπαντάει·</p>

			<p>«Μὲ γιάτρεψε Ἰησοῦς Χριστὸς <br>
			ποὺ εἶναι Θεὸς ἀληθινός».</p>

			<p>Κηρύττω καὶ ὁμολογῶ μὲ ὅλη τὴν ψυχή μου,<br>
			καὶ θὰ τὸν ἔχω βοηθὸ σὲ ὅλη τὴν ζωή μου.</p>

			<p>Ἀνάβει ὁ τύραννος φωτιὰ καὶ ἀμέσως διατάζει,<br>
			καὶ τὴν Ἁγία ἔγδυσαν καὶ στὴ φωτιὰ τὴν βάζει.</p>

			<p>Μαρτύριο φρικιαστικὸ ἔνιωσε ἡ Ἁγία,<br>
			παρακαλοῦσε τὸν Θεὸ νὰ στείλῃ βοηθεία.</p>

			<p>Ἀμέσως ἔγινε σεισμός, σπίτια ἐγκρεμιστῆκαν,<br>
			ἄνθρωποι σκοτωθήκανε καὶ ἐξαφανιστῆκαν.</p>

			<p>Κόσμος πάει στὸν τύραννο καὶ τόνε ἐφοβερίζει,<br>
			γιὰ τὴν Ἀγάθη χριστιανή, ποὺ αὐτὸς τὴν βασανίζει.</p>

			<p>Φοβήθηκε ὁ τύραννος, ἀμέσως διατάζει,<br>
			Ἀγάθη εἰς τὴν φυλακὴ νὰ βάλουνε προστάζει.</p>

			<p>Προσεύχεται στὴ φυλακὴ καὶ πάλιν ἡ Ἁγία,<br>
			στὸν Κύριο Ἰησοῦ Χριστὸ ἔκανε ἱκεσία.</p>

			<p>Κύριε, σὲ παρακαλῶ, κάνε μου μιὰ χάρι,<br>
			τὸ πρόσωπό σου νὰ ἰδῶ καὶ σήμερα μακάρι.</p>

			<p>Τελείωσε τὴν προσευχὴ καὶ τότε ἐκοιμήθη,<br>
			καὶ μὲ τὸν Κύριο Ἰησοῦ Χριστό, εὐθέως συναντήθη.</p>

			<p>Μὲ δάκρυα οἱ χριστιανοὶ λείψανο τῆς Ἁγίας<br>
			τὸ ἔθαψαν μὲ εὐλάβεια σὰν ἔγινε ἡ κηδεία.</p>

			<p>Νέοι φανῆκαν ἑκατὸ στὸν τάφο τῆς Ἁγίας,<br>
			Ἄγγελοι ἀπ᾿ τὸν οὐρανό, τιμὴ γιὰ τὴν κηδεία.</p>

			<p>Μὲ πλάκα τὴν ἐσκέπασαν καὶ ἄφαντοι ἐγινῆκαν,<br>
			ἀνέβηκαν στὸν οὐρανὸ καὶ ἐξαφανιστῆκαν.</p>

			<p>Σὰν ἔμαθε ὁ τύραννος πὼς πέθανε ἡ Ἁγία,<br>
			ἔφυγε μὲ τὸ ἄλογο ἔξω ἀπ᾿ τὴν πολιτεία.</p>

			<p>Ἔτρεξε εἰς τὰ κτήματα ποὺ εἶχε ἡ Ἁγία,<br>
			δικά του νὰ τὰ ἔκανε ἀπὸ φιλαργυρία.</p>

			<p>Μὰ ὁ πανάγαθος Θεὸς βλέποντας τὴν κακία<br>
			καὶ γιὰ βασανηστήρια ποὔκανε στὴν Ἁγία,</p>

			<p>σκληρὰ τὸν ἐτιμώρησε ὁ κόσμος νὰ τὸ μάθῃ,<br>
			ὅπως καὶ αὐτὸς ἀπάνθρωπα ἐφέρθη στὴν Ἀγάθη.</p>

			<p>Καβάλησε τὸ ἄλογο, περνοῦσε ἕνα ποτάμι,<br>
			τὸν σκότωσαν τὰ ἄλογα, καὶ πνίγηκε τροχάδη.</p>

			<p>Ἁγία Ἀγάθη μάρτυρα καὶ νύμφη τοῦ Χριστοῦ μας,<br>
			γιὰ τὶς ψυχές μας πρέσβευε Κυρίου τοῦ Θεοῦ μας.</p>

			</td>
		</tr>
	</table>
</div>

<hr>

</body>

</html>