<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιοι Μάρτυρες Φώτιος και Ανίκητος</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιοι Μάρτυρες Φώτιος καὶ Ἀνίκητος</h1>

<p style="text-align: center">12 Αὐγούστου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Ἦταν Διοκλητιανὸς στὴν αὐτοκρατορία<br>
			βασάνιζε τοὺς χριστιανοὺς γιὰ τὴν Ὀρθοδοξία.</p>

			<p>Εἰδωλολάτρες γιόρταζαν τότε στὴ Βηθανία<br>
			καὶ εἰς τοὺς ψεύτικους θεοὺς ἐκάνανε θυσία.</p>

			<p>Ἄρχισε ὁ αὐτοκράτορας ἔκανε ὁμιλία<br>
			νὰ προσκυνήσουν χριστιανοὶ τὴν εἰδωλολατρεία.</p>

			<p>Φοβέριζε πὼς τοὺς θεοὺς ὅποιος δὲν τοὺς τιμήσῃ<br>
			μὲ ὄργανα πολὺ σκληρὰ θὰ τόνε τιμωρήσῃ.</p>

			<p>Ὅλοι οἱ ἄνθρωποι τρέμανε τοῦ τύραννου φοβέρα<br>
			καὶ ἦταν νεκρικὴ σιγὴ ἐκείνη τὴν ἡμέρα.</p>

			<p>Σὰν τέλειωσε τὶς ἀπειλὲς ποὺ ἦταν συγκεντρωμένοι<br>
			μὲ θάρρος ἕνας χριστιανὸς τὴν ὁμιλία παίρνει.</p>

			<p>Μάταιά του εἶπε βασιλεῦ νὰ μᾶς τρομοκρατήσῃς<br>
			φοβέρες γιὰ τοὺς φίλους σου αὐτὲς νὰ τὶς ἀφήσῃς.</p>

			<p>Τρέμει ὁ αὐτοκράτορας σ᾿ αὐτὴ τὴν ὁμιλία<br>
			ἀπὸ γενναῖο χριστιανὸ τέτοια ὁμολογία.</p>

			<p>Ἀνίκητος καὶ τύραννος μαζὶ λογομαχοῦσαν<br>
			θεοποιοῦσε εἴδωλα καὶ δὲν ἐσυμφωνοῦσαν.</p>

			<p>Ἀγρίεψε ὁ βασιλιὰς μὲ θάρρος τοῦ ἁγίου<br>
			καὶ στὸ μυαλό του ἔβαζε σκηνὲς τοῦ μαρτυρίου.</p>

			<p>Νὰ γυμνωθῇ ὁ Ἅγιος ἀμέσως διατάζει<br>
			καὶ ἀμέσως νὰ μαστιγωθῇ ὁ τύραννος κραυγάζει.</p>

			<p>Ἄγρια αὐλάκια ἔτρεχε τὸ αἷμα ἀπ᾿ τὸ σῶμα<br>
			ἔγινε ὅλο κόκκινο σὰν τὴν φωτιὰ ἀκόμα.</p>

			<p>Ὁ βασιλιὰς παρακαλεῖ θεοὺς νὰ θυσιάζει<br>
			καὶ τοῦ διαβόλου τὸ παιδὶ τύραννο ὀνομάζει.</p>

			<p>Ἀγρίεψε ὁ βασιλιὰς καὶ σὲ ὀργὴ ξεσπάει<br>
			σὲ πεινασμένο λέοντα λύνει γιὰ νὰ τὸν φάει.</p>

			<p>Ὁρμάει τότε ὁ λέοντας νὰ τὸν κατασπαράξει<br>
			καὶ σὰν εἶδε τὸν ἅγιό του φέρθηκε ἐντάξει.</p>

			<p>Τοῦ ἔγλυψε ὅλες τὶς πληγὲς τοῦ λιονταριοῦ ἡ γλώσσα<br>
			τὸν ἅγιο ἔκανε καλὰ δίχως νὰ πάρῃ γρόσια.</p>

			<p>Διέταξε ὁ τύραννος ἀποκεφάλισή του<br>
			ὁ δήμιος ἐσήκωσε τὸ χέρι μὲ ὁρμή του.</p>

			<p>Τὸ χέρι ὅμως τοῦ δήμιου ἔμεινε ὑψωμένο<br>
			καὶ στὸν ἀγέρα ἤτανε ἀκούνητο πιασμένο.</p>

			<p>Ὁ βασιλιὰς δὲν πίστεψε στὸ θαῦμα ποὺ εἶχε γίνει<br>
			μόνο ἐδιέταξε τροχὸ φωτιὰ μὲ τὸ καμίνι.</p>

			<p>Μὰ ἡ φωτιὰ καίει σκοινιὰ ποὺ ἤτανε δεμένος<br>
			ἔσβησε τότε ἡ φωτιὰ καὶ εἶν᾿ ἐλευθερωμένος.</p>

			<p>Μολύβι ἔβρασαν πολὺ μέσα σ᾿ ἕνα καζάνι<br>
			καὶ ἔριξαν τὸν ἅγιο ἐκεῖ γιὰ νὰ πεθάνῃ.</p>

			<p>Σώθηκε πάλι ὁ ἅγιος μὲ δύναμη Κυρίου<br>
			σκοπὸς τοῦ ματαιώθηκε τύραννός του ἀγρίου.</p>

			<p>Ἦταν ἐκεῖ ὁ Φώτιος τ᾿ ἁγίου ἀνιψιός του<br>
			ἀσπάζεται τὸ μάρτυρα τὸ θεῖο τὸ δικό του.</p>

			<p>Ἐπρόσβαλε τὸν τύραννο γιὰ τὴν παλιανθρωπιά του<br>
			τὸν εἶπε ἀναιδέστατο γιὰ τὴν σκληρότητά του.</p>

			<p>Ἐθύμωσε ὁ βασιλιὰς ἔχει ἀποφασίσει<br>
			καὶ βγάζει τὴν διαταγὴ νὰ ἀποκεφαλίσῃ.</p>

			<p>Ὅρμησε τότε ὁ ἅγιος βάζει τὰ δυνατά του<br>
			ἀντὶ νὰ σφάξῃ ἅγιο, κόβει τὰ γόνατά του.</p>

			<p>Ἀπέθανε ὁ δήμιος, ὁ βασιλιὰς σαστίζει<br>
			τότε τοὺς δύο ἁγίους ἀμέσως φυλακίζει.</p>

			<p>Ὁ ἅγιος Λουκιανὸς ἦταν φυλακισμένος<br>
			ἁγίους ἐχαιρέτησε καὶ ἦταν εὐχαριστημένος.</p>

			<p>Τρεῖς μέρες ἦταν φυλακὴ πάλι τὸν ἀνακρίνει<br>
			τιμὲς καὶ ἀξιώματα τοὺς εἶπε πὼς τοὺς δίνει.</p>

			<p>Νὰ θυσιάσουν στοὺς θεούς, στὴν εἰδωλολατρεία<br>
			τὸν πράσβαλαν οἱ ἅγιοι γιὰ ψεύτικη θρησκεία.</p>

			<p>Διέταξε ὁ βασιλιὰς καὶ οἱ δύο νὰ κρεμαστοῦνε<br>
			μὲ νύχια νὰ τοὺς ξύνουνε καὶ ἔπειτα νὰ καοῦνε.</p>

			<p>Κατόπιν ἐδιέταξε νὰ τοὺς λιθοβολήσουν<br>
			οἱ πέτρες δὲν τοὺς πείραξαν δὲν ἤθελε νὰ ζήσουν.</p>

			<p>Δύο χρόνια μὲς στὶς φυλακὲς ἦταν φυλακισμένοι<br>
			ὁ Φώτιος καὶ Ἀνίκητος καρτερικὰ κλεισμένοι.</p>

			<p>Τοὺς βγάζει ἀπὸ τὴν φυλακὴ δὲν ἤθελε νὰ ζοῦνε<br>
			ἕνα καμίνι ἄναψε ἐκεῖ γιὰ νὰ καοῦνε.</p>

			<p>Οἱ ἅγιοι προσεύχονται νὰ τοὺς ἐλευθερώσῃ<br>
			καὶ ὁ Πανάγαθος Θεὸς τὸ τέλος νὰ τοὺς δώσῃ.</p>

			<p>Καὶ ὁ Πανάγαθος Θεὸς ἀκούει προσευχή τους<br>
			στὸν θρόνο τὸν οὐράνιο ἐπῆγε ἡ ψυχή τους.</p>

			<p>Ἐφύλαξε ὁ Κύριος σῷα τὰ σώματά τους<br>
			μιὰ τρίχα δὲν ἐκάηκε στὰ ἅγια λείψανά τους.</p>

			<p>Τὰ πήρανε οἱ χριστιανοὶ καὶ μὲ δοξολογία<br>
			τὰ ἔθαψαν οἱ χριστιανοὶ μέσα στὴν Ἐκκλησία.</p>

			<p>Μεγάλα ἀναστήματα ἔχει ἡ χριστιανοσύνη<br>
			γιατὶ ἡ χάρις τοῦ Θεοῦ τὴν δύναμη τοὺς δίνει.</p>

			<p>Ἀνίκητε καὶ Φώτιε νὰ ἔχουμε τὴν εὐχή σας<br>
			παρακαλοῦμε βάζετε καὶ ἐμᾶς στὴν προσευχή σας.</p>

			<p>Καὶ τώρα λίγα θαύματα γράφουμε τῶν ἁγίων<br>
			ποὺ γίνεται ἀντιγραφὴ ἀπ᾿ τὸ δικόν τους βίο.</p>

			<p>Στὴν Κρήτη ἐκεῖ τους χτίσανε Ἁγίων Ἐκκλησία<br>
			σὲ μιὰ σπηλιὰ εἰς τὰ Χανιὰ καὶ κάνουν λειτουργία.</p>

			<p>Ζητοῦν ἐκεῖ οἱ χριστιανοὶ ἄρρωστοι θεραπεία<br>
			στὸ Φώτιο καὶ Ἀνίκητο καὶ βρίσκουν τὴν ὑγεία.</p>

			<p>Στὴν Ἐκκλησία τοὺς αὐτὴ θαῦμα γίνεται μόνο<br>
			τὴ μέρα ποὺ γιορτάζουνε μιὰ φορὰ τὸ χρόνο.</p>

			<p>Τὸ Ἅγιο Εὐαγγέλιο παπὰς ὅταν διαβάζει<br>
			σὲ μιὰ μεριὰ στὸ σπήλαιο ἁγίασμα σταλάζει.</p>

			<p>Κατόπιν σὲ ἄλλες ἐποχὲς χειμώνα καλοκαίρι<br>
			δὲν στάζει τὸ ἀγάσμα κάθε ἄνθρωπος τὸ ξέρει.</p>

			<p>Στέρνα μὲ βρόχινο νερὸ ἔχει ἡ Ἐκκλησία<br>
			καὶ τὸ ἔχουνε στὴ μνήμη τους καὶ παίρνουν εὐλογία.</p>

			<p>Κάποιο καιρὸ οἱ πειρατὲς σ᾿ αὐτὴ τὴν Ἐκκλησία<br>
			πῆγαν νὰ πάρουν χριατιανοὺς νὰ ῾χουν αἰχμαλωσία.</p>

			<p>Θαυματουργοῦν οἱ Ἅγιοι στὴν πράξη τῶν ἀγρίων<br>
			ὅπως τὰ γράφει ἱστορικὸς στὸν ἰδικόν τους βίον.</p>

			<p>Ἐπῆγαν σὰν προσκυνητὲς εἶχαν ἀνάψει φῶτα<br>
			τοὺς τύφλωναν οἱ Ἅγιοι δὲν βλέπανε τὴν πόρτα.</p>

			<p>Σὰν εἴδανε οἱ πειρατὲς τότε αὐτὸ τὸ θαῦμα<br>
			ἐτρόμαξαν καὶ φύγανε ἀμέσως ἐν τῷ ἅμα.</p>

			<p>Καὶ ἄλλο θαῦμα ἔγινε στὸν καπετὰν Μανώλη<br>
			τὴν μέρα ποὺ γιορτάζανε ἦν μαζεμένοι ὅλοι.</p>

			<p>Τραπέζι ἑτοιμάζανε τρώγαν τὰ φαγητά τους<br>
			ἐπῆγε καὶ ὁ Μανωλιὸς καὶ κάθησε κοντά τους.</p>

			<p>Κάθησε ἔτρωγε καὶ αὐτὸς χωρὶς νὰ προσκυνήσῃ<br>
			οὔτε σταυρό του ἔκανε ἁγίους νὰ τιμήσῃ.</p>

			<p>Ὁ παπα-Γιάννης πρόσεξε καὶ λέει στὸ Μανώλη<br>
			γιατὶ ἐσὺ δὲν προσκυνᾶς ὅπως ἐκάμαν ὅλοι;</p>

			<p>Γυρίζει λέει στὸν παπὰ οἱ Ἅγιοι δὲν θωροῦνε<br>
			καὶ ὅτι σὲ αὐτὸ τὸ σπήλαιο αὐτοὶ δὲν κατοικοῦνε.</p>

			<p>Ἔπειτα ὁ κόσμος ἔφυγε κατευχαριστημένος<br>
			ὁ Μανωλιὸς δὲν ἔφυγε ἦν ἀπολιθωμένος.</p>

			<p>Οἱ Ἅγιοι τὸν ἔβαλαν ἐτότες τιμωρία<br>
			ποὺ σεβασμὸ δὲν ἔδειξε στὴν μνήμη τους ἁγία.</p>

			<p>Κατάλαβε τὸ λάθος του καὶ τοῦ παπᾶ τὴν γνώμη<br>
			κάθησε στὸν ἑσπερινὸ καὶ ζήτησε συγνώμη.</p>

			<p>Οἱ ἅγιοι τὸν συγχώρησαν ἔκανε λειτουργία<br>
			εὐχαριστεῖ ὁ Μανωλιὸς ποὺ τοῦ ῾δωσαν ὑγεία.</p>

			</td>
		</tr>
	</table>
</div>

<hr>

</body>

</html>