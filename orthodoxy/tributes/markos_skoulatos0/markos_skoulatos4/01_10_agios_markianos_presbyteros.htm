<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Μαρκιανός πρεσβύτερος</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Μαρκιανὸς πρεσβύτερος</h1>

<p style="text-align: center">10 Ἰανουαρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Γεννήθηκε ὁ Ἅγιος στὴν πρεσβυτέρα Ρώμη<br>
			καὶ στὴν Κωνσταντινούπολι ἐσπούδασε ἀκόμη.</p>

			<p>Ἐκεῖ ἐγκαταστάθηκε μαζὶ μὲ τοὺς γονεῖς του,<br>
			εἴχανε πλούτη ἀρκετά, κι εὐσέβεια μαζί τους.</p>

			<p>Ὁ πατριάρχης ἔβλεπε Μαρκιανοῦ τὸν ζῆλο,<br>
			τὸν ἔκανε πρεσβύτερο, τῆς Ἐκκλησίας στύλο.</p>

			<p>Ὅταν χειροτονήθηκε, πέθαναν οἱ γονεῖς του,<br>
			σὲ Ἐκκλησία καὶ πτωχοὺς ἄδειασε τὸ πουγκί του.</p>

			<p>Τοὺς πεινασμένους χόρτασε, ἔντυσε τοὺς ἀπόρους,<br>
			αὐτοὶ ποὺ ἤτανε πτωχοί, τοὺς ἔκανε εὐπόρους.</p>

			<p>Ἐμίσησε τὶς ἡδονὲς ποὺ εἶχε ἡ νεότης,<br>
			ἔγινε φίλος τοῦ Χριστοῦ, γενναῖος στρατιώτης.</p>

			<p>Διάβαζε Ἁγία Γραφή, πατερικὰ βιβλία,<br>
			στὸν ἑαυτόν του ἔβανε τῶν ἀρετῶν τὴν βία.</p>

			<p>Ἐπολεμοῦσε τὴν κοιλιά, ἀκόμα καὶ τὰ μάτια,<br>
			καὶ τὴν ψυχὴ ἐπρόσεχε νὰ μὴ γενῇ κομμάτια.</p>

			<p>Ἤξερε πὼς στὰ δύο αὐτὰ ζημιώνονται οἱ νέοι,<br>
			καὶ ὅταν τὰ νικήσουνε θἆναι καπεταναῖοι.</p>

			<p>Ἐφρόντιζε κι ἐστόλιζε Ἁγίων ἐκκλησίες,<br>
			καὶ κόπους δὲν λογάριαζε, εἰς τὶς ὑπηρεσίες.</p>

			<p>Ἔκτισε Ἱερὸ Ναό, εὑρῆκε τοποθεσία,<br>
			εἰς τὴν Φαρμακολύτρια Ἁγία Ἀναστασία.</p>

			<p>Σὰν τέλειωσε ὁ Ἱερὸς Ναός, καλεῖ τὸν Πατριάρχη,<br>
			νὰ γίνουν τὰ ἐγκαίνια, στὴν ἑορτὴ νὰ ἄρχῃ.</p>

			<p>Εἰκοσιδύο ἤτανε τοῦ μήνα Δεκεμβρίου,<br>
			ἡ μνήμη της, ποὺ πέταξε εἰς τὰς αὐλὰς Κυρίου.</p>

			<p>Ὁ Πατριάρχης ἔφθασε καὶ πλῆθος τῶν ἀνθρώπων,<br>
			νὰ γίνουν τὰ ἐγκαίνια στὸν ἅγιο αὐτὸ τόπο.</p>

			<p>Ἐπῆγε στὸν Μαρκιανὸ ἕνας πτωχὸς ἐπαίτης,<br>
			βοήθεια τοῦ ἐζήτησε γιὰ νὰ μὴν γίνῃ κλέπτης.</p>

			<p>Ὁ ἅγιος δὲν κράταγε λεφτὰ γιὰ νὰ τοῦ δώσῃ,<br>
			ἀλλὰ τὸν ἐλυπήθηκε στὴν φτώχεια του τὴν τόση.</p>

			<p>Βγάζει κρυφὰ τὸ ράσο του καὶ στὸν πτωχὸ τὸ δίνει,<br>
			πρὶν γίνουν τὰ ἐγκαίνια κάνει ἐλεημοσύνη.</p>

			<p>Πηγαίνει μέσ᾿ στὸ ἱερό, τὰ ἄμφια φοράει,<br>
			μαζὶ μὲ ἄλλους ἱερεῖς καὶ αὐτὸς νὰ λειτουργάῃ.</p>

			<p>Τραβοῦσε τὸ φελώνι του, νὰ μὴν τὸ δοῦν οἱ ἄλλοι,<br>
			ποὺ μέσα ἤτανε γυμνός, μὴν κάποιος τὸν προσβάλλει.</p>

			<p>Στὸν ἅγιο Μαρκιανὸ ἔγινε ἕνα θαῦμα,<br>
			τὸν κοίταζαν οἱ κληρικοί, ἀπόρησαν στὸ πράγμα.</p>

			<p>Μιὰ χρυσοΰφαντη στολὴ τὸν εἶδαν κι ἐφοροῦσε,<br>
			καὶ ὅλοι τὸν ἐφθόνησαν, καθένας ἀποροῦσε.</p>

			<p>Στὸν Πατριάρχη ἔκαναν τότε καταγγελία,<br>
			πῶς φόρεσε χρυσὴ στολὴ κατὰ παραγγελία.</p>

			<p>Ὁ Πατριάρχης τὸν καλεῖ, ἀμέσως τὸν μαλώνει,<br>
			καὶ ἦλθαν τοῦ Μαρκιανοῦ μέσ᾿ στὴν καρδιά του πόνοι.</p>

			<p>Γιὰ νὰ ἀποδείξῃ ὁ ἅγιος πὼς λέγει τὴν ἀλήθεια,<br>
			ἐσήκωσε τὰ ἄμφια κι ἐφάνησαν τὰ στήθια.</p>

			<p>Ἐτότε ἐκατάλαβαν πὼς εἶχε γίνει θαῦμα<br>
			τοῦ τὴν ἐχάρισε ὁ Χριστὸς γιὰ τοῦ ἐλεόυς πράγμα.</p>

			<p>Ὅσοι ἀκολουθούσανε τὴν αἵρεσι Ἀρείου,<br>
			ἐπίστεψαν ὅλοι στὸ Χριστὸ μὲ θαῦμα τοῦ Ἁγίου.</p>

			<p>Ἔγινε μία πυρκαγιὰ γύρω στὴν Ἐκκλησία,<br>
			μὲ προσευχὴ τὴν ἔσβησε, μὰ καὶ μὲ λιτανεία.</p>

			<p>Μιὰ γυναίκα ἀνέστησε, ποὺ τότε ἐγκυμονοῦσε,<br>
			καὶ τὸ παιδὶ μέσ᾿ στὴν κοιλιὰ καὶ αὐτὸ χοροπηδοῦσε.</p>

			<p>Χτίζει Ναὸν ὁ Ἅγιος, διάβολος τὸν πειράζει,<br>
			ἐπάνω σ᾿ ἕνα μάρμαρο κάθεται καὶ καγχάζει.</p>

			<p>Τὸν ἐμάλωσε ὁ ἅγιος, τὸ ἔργο ἐμποδίζει,<br>
			μὲ προσευχὴ τὸν ἔδιωξε καὶ ἐργασία ἀρχίζει.</p>

			<p>Τὴ νύχτα τότε ἐγύριζε, ἀνθρώπους ἐλεοῦσε,<br>
			ἦταν πολὺ πονόψυχος, καὶ τοὺς ἐσυμπαθοῦσε.</p>

			<p>Ἐλέησε τοὺς ζωντανούς, μὰ καὶ τοὺς πεθαμένους,<br>
			πολὺ περιποιότανε, τοὺς παραπεταμένους.</p>

			<p>Τοὺς ἔλουζε, τοὺς ἔντυνε, σὰν ζωντανὸς μιλοῦσε,<br>
			καὶ τελευταῖον ἀσπασμὸν ἀπὸ αὐτοὺς ζητοῦσε.</p>

			<p>Ἐσηκωνόταν ὁ νεκρός, ποὺ εἶχε γίνει θαῦμα,<br>
			σὰν τέλειωνε ὁ ἀσπασμός, νεκρὸς ἦν ἐν τῷ ἅμα.</p>

			<p>Κάποτε πῆγε ὁ ἅγιος σὲ ἕναν τραπεζίτη,<br>
			νὰ ἐξαργυρώσῃ χρήματα, ποὺ εἶχε εἰς τὸ σπίτι.</p>

			<p>Τὸν ἅγιο ὁ ἄνθρωπος τὸν ἐκμεταλλευόταν,<br>
			τοῦ ἔδινε λιγότερα ἀπ᾿ ὅσα χρειαζόταν.</p>

			<p>Τὸ ἤξερε ὁ ἅγιος, ὅμως δὲν τοῦ ἐμιλοῦσε,<br>
			οὔτε κακία ἐκράτησε, ποὺ σατανᾶ ἐχωροῦσε.</p>

			<p>Ἔφυγε τότε ὁ ἅγιος, στὸ σπίτι του πηγαίνει,<br>
			ὁ τραπεζίτης δοῦλο του κρυφὰ Ἁγίου στέλνει.</p>

			<p>Βρίσκει νεκρὸν ὁ ἅγιος, στὸ δρόμο ποὺ πηγαίνει,<br>
			ἀγόρασε ἀπὸ μαγαζί, ὅλα τῆς χρείας παίρνει.</p>

			<p>Τὸν ἔλουσε, τὸν ἔντυσε, κι ἀμέσως ἀνεστήθη,<br>
			ἀπέδωσαν τὸν ἀσπασμὸν ὡς ἔκαναν συνήθη.</p>

			<p>Ὁ δοῦλος τότε ἐτρόμαξε, πάει στ᾿ ἀφεντικό του,<br>
			ὅτι εἶδε καὶ ὅτι ἄκουσε τὸ στόμα τὸ δικό του.</p>

			<p>Ἐκεῖνος μετενόησε καὶ ἄλλαξε τὴν σκέψι,<br>
			καὶ ἔδωσε στὸν ἅγιο λεφτά, ὅσα τοῦ εἶχε κλέψει.</p>

			<p>Στὶς πόρνες ἔδινε λεφτά, ψωμὶ νὰ φᾶν᾿, νὰ ζήσουν,<br>
			ἀνάγκη νὰ μὴν ἔχουνε ξανὰ νὰ ἁμαρτήσουν.</p>

			<p>Πολλὲς ἐμετανόησαν τὴν ἐποχὴ ἐκείνη,<br>
			καὶ μοναχὲς ἐγίνανε, ἦλθαν σὲ σωφροσύνη.</p>

			<p>Ἐζήτησαν ἀπ᾿ τὸν ἅγιο, ἔκτισε μοναστήρι,<br>
			ἔκλαιγαν ἁμαρτίες τους, σὰν νἆχαν πανηγύρι.</p>

			<p>Τὸν βίο του ἐτελείωσε μὲ ἀγαθοεργίες,,<br>
			μὲ ἐλεημοσύνες ἄφθονες καὶ θεῖες Λειτουργίες.</p>

			<p>Ἔκανε τέλος προσευχὴ στὸν θρόνο τοῦ Κυρίου,<br>
			καὶ ἐκοιμήθη εἰρηνικὰ στὶς δέκα Ἰανουαρίου.</p>

			<p>Εὔχομαι μὲ πρεσβεῖες του καὶ ἐμεῖς νὰ ἀξιωθοῦμε,<br>
			καὶ μὲ τὸ ἔλεος Θεοῦ ἅπαντες νὰ σωθοῦμε.</p>

			</td>
		</tr>
	</table>
</div>

<hr>

</body>

</html>