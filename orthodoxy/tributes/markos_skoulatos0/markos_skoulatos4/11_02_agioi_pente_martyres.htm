<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιοι Πέντε Μάρτυρες</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιοι Πέντε Μάρτυρες<br>
Ἀκίνδυνος, Ἀφθόνιος, Πηγάσιος, Ἐλπιδοφόρος καὶ Ἀνεμπόδιστος</h1>

<p style="text-align: center">2 Νοεμβρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Ὁ Ἅγιος Ἀκίνδυνος μαζὶ καὶ σύντροφοί του ὅλοι,<br>
			Εἴχανε τὴν καταγωγὴ ἀπὸ Περσίας πόλι.</p>

			<p>Οἱ μάγοι πρῶτοι προσκυνοῦν Χριστὸν ἀπ᾿ τὴν Περσία,<br>
			Τώρα βασάνισαν πιστοὺς γιὰ τὴν Ὀρθοδοξία.</p>

			<p>Σαβώριος βασίλευε τότε εἰς τὴν Περσία,<br>
			Προδίδουν τρεῖς χριστιανοὺς νὰ βάλει τιμωρία.</p>

			<p>Ἀκίνδυνος, Πηγάσιος, Ἀνεμπόδιστος ἦν τὰ ὀνόματά τους,<br>
			Διέταξε ὁ βασιλιὰς γιὰ νὰ κριθοῦν μπροστά του.</p>

			<p>Τοὺς ρώτησε τὸ γένος τους καὶ τὸ ἐπάγγελμά τους,<br>
			Καὶ κεῖνοι τοῦ ἀπάντησαν τὴν πίστι τὴν δικιά τους.</p>

			<p>Κατάλαβε ὁ βασιλιὰς πὼς τὸν κοροϊδεύουν,<br>
			Ἂν δὲν τιμήσουν τοὺς θεοὺς ὅλους νὰ τοὺς παιδεύουν.</p>

			<p>Τοῦ λέγει ὁ Ἀνεμπόδιστος γιὰ γένος καὶ πατρίδα,<br>
			Σὲ τρισυπόστατων Θεὸν ἔχομε τὴν ἐλπίδα.</p>

			<p>Δικοί σας ψεύτικοι θεοὶ ἐμεῖς δὲν προσκυνοῦμε,<br>
			Γιατὶ ὅσοι τοὺς προσκυνοῦν, στὴν κόλασι θὰ μποῦνε.</p>

			<p>Ἄκουσε λόγια ὁ τύραννος σὰν τὸν θεριὸ βογκοῦσε,<br>
			Γιὰ φοβερὸ θανατικὸ ὅλους τοὺς ἀπειλοῦσε.</p>

			<p>Γενναία του ἀπάντησαν μὲ δυνατὴ φωνή τους,<br>
			Ὅτι μὲ τὰ μαρτύρια θὰ σώσουν τὴν ψυχή τους.</p>

			<p>Κατόπιν μὲ ραβδίσματα βασάνιζαν τὸ σῶμα,<br>
			Καὶ τὸν Θεὸ εὐχαριστοῦν μὲ τὸ δικό τους στόμα.</p>

			<p>Ὁ τύραννος σκοτίστηκε στὴ γῆ σὰν πεθαμένος,<br>
			Διέταξε ὅλοι νὰ καοῦν νὰ εἶναι εὐχαριστημένος.</p>

			<p>Οἱ Ἅγιοι δυνατότεροι φάνηκαν μπροστά τους,<br>
			Καὶ οἱ φωτιὰ τοὺς δρόσισε λύθηκαν τὰ δεσμά τους.</p>

			<p>Μὲ πρόσωπο χαρούμενο πῆγαν στὸν βασιλέα,<br>
			Νὰ θυσιάσουν εἴδωλα τοὺς ἔλεγε ὡραία.</p>

			<p>Ἀκίνδυνος στὸ βασιλιὰ ἀμέσως τοῦ προτείνει,<br>
			Νὰ ‘ναὶ κωφὸς καὶ ἄλαλος εὐθὺς τὴν ὥρα ἐκείνη.</p>

			<p>Καὶ τότε μὲ νοήματα ἦν σὰν δαιμονισμένος,<br>
			Ἐξέσκιζε τὰ ροῦχα τοῦ ἤτανε λυπημένος.</p>

			<p>Κατόπιν ἐδιέταξε κρεβάτια σιδερένια,<br>
			Λίπος, ρετσίνι στὴ φωτιὰ μὲ πίσσα ἀλειμμένα.</p>

			<p>Τότε ὅλοι οἱ μάρτυρες δεμένοι μὲ ἁλυσίδες,<br>
			Τοὺς ψήναν ὅλους στὴν φωτιὰ σὰν ψάρια καὶ σὰν γίδες.</p>

			<p>Ὅλοι ἔψαλλαν μὲ φωνὴ ὡραία ψαλμωδία,<br>
			νὰ δίνῃ δύναμη ὁ Θεὸς νὰ ἀντέχουν τιμωρία.</p>

			<p>Ὁ βασιλιὰς ἦν ἄπιστος καὶ τοὺς παρακαλάει,<br>
			Νὰ θυσιάσουν στοὺς θεοὺς στὰ εἴδωλα τοὺς πάει.</p>

			<p>Ἅγιοι στὸν ἀληθινὸ Θεὸ κάνουν τὴν προσευχή τους,<br>
			Καὶ τότε ἔγινε σεισμὸς καὶ ὁ βασιλιὰς μαζί τους.</p>

			<p>Ἄγαλμα Δία ἔπεσε καὶ ἔγινε κομμάτια,<br>
			Ἐτρόμαξε ὁ βασιλιὰς τὸ κοίταζε στὰ μάτια.</p>

			<p>Μὲ τοὺς Ἁγίους ἐθύμωσε καὶ ἀμέσως διατάζει,<br>
			Καζάνι νὰ γεμίσουνε μολύβι καὶ νὰ βράζει.</p>

			<p>Μάρτυρες ἔψελναν ψαλμοὺς ἐτότε καὶ ὅπως πάντα,<br>
			Σκεφτῆκαν στὸ μαρτύριο τοὺς Ἅγιους Σαράντα.</p>

			<p>Οἱ Ἅγιοι ἦταν ὑγιεῖς γιατὶ εἶχε γίνει θαῦμα,<br>
			Ἀφθόνιος ἐπιστέψε σὰν εἶδε αὐτὸ τὸ πράγμα.</p>

			<p>Ἦταν ἀπ᾿ τοὺς βασανιστὲς τυράννους στρατιώτης,<br>
			Καὶ στὸν ἀληθινὸ Θεὸ ἐπιστέψε ἐν πρώτοις.</p>

			<p>Διέταξε ὁ τύραννος νὰ μὴν ἀργοπορήσουν,<br>
			Τὸν στρατιώτη Ἀφθόνιο νὰ ἀποκεφαλίσουν.</p>

			<p>Ἐπροσευχήθη στὸν Θεό, συγχώρησι ζητάει,<br>
			Οἱ Ἅγιοι ποὺ ἤτανε παρὸν στὸν οὐρανὸ νὰ πάῃ.</p>

			<p>Οἱ δήμιοι ἐτέλεσαν ἀποκεφαλισμό του,<br>
			Ἐνταφίασαν πιστοὶ τὸ ἅγιο λείψανό του.</p>

			<p>Κατόπιν τότε ὁ τύραννος Ἁγίους φοβερίζει,<br>
			Μέσα σὲ δέρματα βοδιῶν τὰ σώματα στηρίζει.</p>

			<p>Τοὺς ἔριξαν στὸν ποταμὸ ὅλους τους νὰ πνιγοῦνε,<br>
			Ἐβγήκανε ὅλοι ζωντανοὶ τύραννο συναντοῦνε.</p>

			<p>Ἐνόμιζεν οἱ δήμιοι πὼς δὲν τοὺς εἶχαν πνίξει,<br>
			Καὶ τοὺς τιμώρησε καὶ αὐτοὺς σὰν νὰ τοῦ ἦρθε πλήξη.</p>

			<p>Διέταξε προτοῦ πνιγοῦν νὰ τοὺς κοποῦν τὰ χέρια,<br>
			Καὶ πίστεψαν εἰς τὸν Χριστὸν ἀθώα περιστέρια.</p>

			<p>Καὶ μὲ τὸν τρόπο τοῦ αὐτὸ ἄνθρωποι τοῦ ἀγρίου,<br>
			Τέσσερεις ‘γιναν Ἅγιοι στὸ ὄνομα Κυρίου.</p>

			<p>Δύο χριστιανοὶ στὴν σύγκλητο Χριστὸν ὁμολογοῦνε,<br>
			Τὸν βασιλέα ἔβρισαν τὰ εἴδωλα μισοῦνε.</p>

			<p>Τὸ ὄνομα φιλόλογος Ἐλπιδοφόρος ἄλλος,<br>
			Τοὺς ἐσκότωσε καὶ τοὺς δύο ἔγινε τότε σάλος.</p>

			<p>Γιὰ τοὺς Ἁγίους σκέφτηκε μιὰ ἄλλη τιμωρία,<br>
			Τρεῖς λάκκους νὰ ἀνοίξουνε μὲ ἑρπετὰ θηρία.</p>

			<p>Ἐκεῖ ἔριξαν τοὺς μάρτυρες ἔκαναν προσευχή τους,<br>
			Καὶ τότε ἄγγελοι Θεοῦ ἐβρέθηκαν μαζί τους.</p>

			<p>Δὲν ἄγγιξαν τοὺς μάρτυρες ἐτότε τὰ θηρία,<br>
			Καὶ ὑγιεῖς ἐβγήκανε ἀπὸ τὴν τυραννία.</p>

			<p>Ἀναίσθητος ὁ τύραννος δὲν ἄλλαξε στὴ γνώμη,<br>
			ποὺ πωρωμένος ἤτανε καὶ ἀπ᾿ τὰ θεριὰ ἀκόμα.</p>

			<p>Διέταξε στοὺς μάρτυρες σώματα νὰ ξεσχίσουν,<br>
			Καὶ τελευταία καὶ τοὺς τρεῖς νὰ ἀποκεφαλίσουν.</p>

			<p>Ἐγύριζαν οἱ ἄνθρωποι εἰς τὴν χριστιανοσύνη,<br>
			Τριακοσίους θανάτωσαν τὴν ἡμέρα ἐκείνη.</p>

			<p>Τὸν Ἅγιο Ἀκίνδυνος καλεῖ ὁ βασιλέας,<br>
			Μαζὶ μὲ δύο συναθλητὲς ποὺ ἤτανε παρέα.</p>

			<p>Μὲ πονηριὰ τῆς ἀλεποὺς λέγει πὼς τοὺς λυπᾶται,<br>
			Δὲν πρέπει θάνατο πικρὸ ἐσεῖς οἱ τρεῖς νὰ πᾶτε.</p>

			<p>Δῶρα τοὺς ἔταξε πολλὰ γιὰ νὰ ἀλλάξουν γνώμη,<br>
			Πῶς τοὺς λυπᾶται ἔλεγε καὶ ἄλλα πολλὰ ἀκόμη.</p>

			<p>Μὴ μᾶς λυπᾶσαι τοῦ ἀπαντοῦν καὶ μὴν μᾶς δώσῃς δῶρα,<br>
			Τὴν γνώμη δὲν ἀλλάζουμε οὔτε ὕστερα οὔτε τώρα.</p>

			<p>Ἔξω φρενῶν ὁ τύραννος ἐτότε τὴν ὥρα ἐκείνη,<br>
			Ἄφησαν τὴν πραότητα θηρίο εἶχε γίνει.</p>

			<p>Διέταξε στὴν φυλακὴ νὰ μποῦν μὲ ἁλυσίδες,<br>
			Οἱ Ἅγιοι στὸν Θεὸ εἶχαν τὶς ἐλπίδες.</p>

			<p>Διέταξε τοὺς δούλους του νὰ ἀνάψουνε καμίνι,<br>
			Γιὰ νὰ καοῦν τὰ σώματα καὶ στάχτη νὰ μὴν μείνει.</p>

			<p>Ὁ Ἀκίνδυνος κατάλαβε τοῦ τυράννου κακία,<br>
			Τοῦ εἶπε γιὰ τὴν μητέρα τοῦ ὄνομα προφητεία.</p>

			<p>Σαβώριο σὲ ὀνόμασε ἐτότε ἡ μητέρα,<br>
			Ὅπου σημαίνει ὄνομα διαβόλων τὸν πατέρα.</p>

			<p>Σὺ ἔγινες χειρότερος παιδὶ ἀνθρωποκτόνων,<br>
			Χαίρεσαι αἵματα σὰν δεῖς φονιὰ τοῦ δολοφόνου.</p>

			<p>Ταράχθηκε ὁ ἀσεβὴς ποὺ ἄκουσε ὄνομά του,<br>
			Καὶ ρώτησε μητέρα του ποὺ ἤτανε κοντά του.</p>

			<p>Ἐκείνη τοῦ ἀπάντησε γιὰ τὴν ὀνομασία,<br>
			Δὲν ἤξερε τὸ ὄνομα ποιὰ ἔχει σημασία.</p>

			<p>Μὲ λένε οἱ ἐλεεινοὶ εἶμαι πατὴρ δαιμόνων,<br>
			Ἐὰν ἀλήθεια εἶναι αὐτὸ εὐθὺς σὲ θανατώνω.</p>

			<p>Ἡ μάνα χαμογέλασε μούδιασε στὰ στήθια,<br>
			Τοῦ εἶπε ὅτι ἄνθρωποι τοῦ εἶπαν τὴν ἀλήθεια.</p>

			<p>Ἐθύμωσε ὁ ἀσεβὴς σὰν ἄλογο χτυπάει,<br>
			Ἀλήθεια εἶπε ἡ μανά του καὶ τὴν γρονθοκοπάει.</p>

			<p>Ἔπεσε ἡ γερόντισσα στὰ πόδια τῶν Ἁγίων,<br>
			Καὶ τοὺς ζητὰ βοήθεια ἀπὸ τοῦτο τὸ θηρίο.</p>

			<p>Σῶστε εἰς τὸ γῆρας μου γιατὶ ἔχω ἁμαρτήσει,<br>
			Τώρα τὸ βλέπω φανερὰ διάβολο ἔχω γεννήσει.</p>

			<p>Τὸν καταταράσθει ἡ μάνα του καὶ εἶπε στοὺς Ἁγίους,<br>
			Μαζί τους νὰ τὴν ἔχουνε ζωὴ τῆς αἰωνίως.</p>

			<p>Φωτιὰ μεγάλη ἄναψαν τότε οἱ στρατιῶτες,<br>
			Καὶ αὐτοὶ ἐμετανόησαν καὶ πίστεψαν ἐτότες.</p>

			<p>Παρακαλοῦν τοὺς Ἅγιους νὰ κάνουν προσευχή τους,<br>
			Στὸν ἀληθινὸ Θεὸ νὰ σώσουν νὰ σώσουν τὴν ψυχή τους.</p>

			<p>Τοὺς κατηχοῦν οἱ Ἅγιοι γέμισαν εὐφροσύνη,<br>
			Μὲ τοὺς Ἁγίους ἔπεσαν καὶ στὴν φωτιὰ ἐκείνη.</p>

			<p>Εὐχαριστοῦν τοὺς Ἅγιούς τους εἶχαν κατηχήσει,<br>
			Καὶ δὲν φοβήθηκαν ἡ φωτιὰ τὸ σῶμα τους νὰ ψήσῃ.</p>

			<p>Ἤτανε εἴκοσι ὀκτὼ ποὺ πέσαν στὸ καμίνι,<br>
			Καὶ ἡ μητέρα βασιλιὰ πήδησε καὶ ἐκείνη.</p>

			<p>Οἱ Ἅγιοι τότε ἔψαλαν καὶ οἱ τρεῖς μὲς στὸ καμίνι,<br>
			Ὤ, σὰν τὸν λάκκο Δανιὴλ ἦταν ἡ ὥρα ἐκείνη.</p>

			<p>Ὅλος ὁ τόπος γέμισε μεγάλη εὐωδία,<br>
			ποὺ πρόσφεραν εἰς τὸν Θεὸ εὐάρεστη θυσία.</p>

			<p>Κατόπιν πῆραν χριστιανοὶ ἅγια λείψανά τους,<br>
			μὲ εὐλάβεια ἐνταφίασαν τἆχαν βοήθειά τους.</p>

			<p>Θαύμασαν οἱ χριστιανοὶ τὸ βίο τῶν Ἁγίων,<br>
			ποὺ δὲν ἐδειλίασανε μαρτύρια ἀγρίων.</p>

			<p>Ἤτανε ἐτότε τοῦ μηνὸς δευτέρα Νοεμβρίου,<br>
			ποὺ οἱ ψυχές τους πήγανε στὰ χέρια τοῦ Κυρίου.</p>

			<p>Προσεύχεστε τώρα γιὰ μᾶς πολὺ παρακαλοῦμε,<br>
			μὲ τοῦ Θεοῦ πρεσβεῖες σᾶς ὅλοι μας νὰ σωθοῦμε.</p>

			</td>
		</tr>
	</table>
</div>

<hr>

</body>

</html>