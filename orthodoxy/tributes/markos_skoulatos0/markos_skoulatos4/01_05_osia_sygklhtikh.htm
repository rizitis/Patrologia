<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Οσία Συγκλητική</title>
<link rel="stylesheet" type="text/css" href="../styles.css">
</head>

<body lang="el">

<h1>Ὁσία Συγκλητική</h1>

<p style="text-align: center">5 Ἰανουαρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Ὁ Ἅγιος Ἀθανάσιος γράφει αὐτὸν τὸν βίο,<br>
			καὶ γίνεται ἀντιγραφὴ εἰς τὸ παρὸν βιβλίο.</p>

			<p>Εἶναι πολὺ ψυχωφελὲς καὶ ὅποιος τὸν διαβάσῃ<br>
			θὰ εὐχαριστηθεῖ πολύ, ψυχή του θὰ χορτάσῃ.</p>

			<p>Ὁσία ἡ Συγκλητικὴ εἰς τὴν Μακεδονία<br>
			γεννήθηκε ἀπὸ γονεῖς ποὺ εἶχαν Ὀρθοδοξία.</p>

			<p>Πῆγαν στὴν Ἀλεξάνδρεια μὲ οἰκογένειά τους,<br>
			τὸν Μέγαν Ἀθανάσιον εἶχαν στερέωμά τους.</p>

			<p>Σπούδασε ἡ Συγκλητικὴ σὲ μόρφωσι ἀνωτέρα,<br>
			καὶ καμαρῶναν οἱ γονεῖς ὡραία θυγατέρα.</p>

			<p>Ὡραία ἦταν στὴ ψυχή, ὡραία καὶ στὸ σῶμα,<br>
			γιὰ γάμο τὴν ἐζήτησαν νέοι πολλοὶ ἀκόμα.</p>

			<p>Γονεῖς της τὴν παρακινοῦν νὰ παντρευτῇ ἐπίσης<br>
			νὰ ἔχουνε διάδοχο τὸ γένος τους νὰ ζήσῃ.</p>

			<p>Ἀρνήθηκε ἡ κόρη τους τὴν πρότασι ἐκείνη·<br>
			ἤθελε Νύμφη τοῦ Χριστοῦ ἁγνὴ πιστὴ νὰ γίνῃ.</p>

			<p>Αὐτὸν συλλογιζότανε τὴν νύκτα καὶ ἡμέρα,<br>
			ζοῦσε ζωὴ πνευματική, ἀθώα περιστέρα.</p>

			<p>Ἔτρεχε στὰ κηρύγματα, ποτὲ δὲν ἀμελοῦσε,<br>
			καὶ τὴν νηστεία ἀγάπησε, πολὺ τὴν ὠφελοῦσε.</p>

			<p>Σὰν πέρασε λίγος καιρός, πεθάναν οἱ γονεῖς της,<br>
			κι ἔμεινε τότε μοναχὴ μὲ μιὰ τυφλὴ ἀδελφή της.</p>

			<p>Σὲ μοναστήρι πήγανε, βρῆκε ἕναν ἱερέα,<br>
			τῆς ἔκαμε ἐκεῖ κουρὰ καὶ πέρναγε ὡραία.</p>

			<p>Εἰς τοὺς πτωχοὺς ἐμοίρασε πλούτη, περιουσία,<br>
			καὶ τὸν Χριστὸν ἐδόξαζε, ποὺ πῆρε τὴν ἀξία.</p>

			<p>Ἡσύχασε ποὺ ἐνδύθηκε τὴν ταπεινοφροσύνη,<br>
			χαρὰ καὶ ἀγαλλίασι εἶχεν ἡμέρα ἐκείνη.</p>

			<p>Ὡς μοναχὴ στὶς ἀρετὲς τὶς ἄλλες ξεπερνοῦσε,<br>
			ἡγούμενη τὴν ἔκαναν, ὅλες τὶς διοικοῦσε.</p>

			<p>Ἦσαν κρυφὰ τὰ ἔργα της καὶ κατορθώματά της<br>
			δὲν ἤξερε «ἡ ἀριστερὰ τὶ κάνει ἡ δεξιά της».</p>

			<p>Ἀπέφευγε κάθε ἀνδρὸς πάντα συνομιλία,<br>
			καὶ στὶς γυναῖκες ἔφευγε τὴν τυμπανοκρουσία.</p>

			<p>Ὁ διάβολος τὴν πολεμᾶ, ἔχθρα ἔχει μαζί της,<br>
			νηστεία κάνει, προσευχή, ἦν ὁ Χριστὸς μαζί της.</p>

			<p>Ἀγάπη, πίστι, προσευχὴ ἐνδύθηκεν ἐκείνη,<br>
			ἐλπίδα εἶχε στὸν Θεὸ καὶ ἐλεημοσύνη.</p>

			<p>Μὲ αὐτὰ νικιόταν ὁ ἐχθρός, ὁ πόλεμος τελειώνει,<br>
			καὶ ἔπαιρνε ἀνάπαυσι, τότε σὰν ἦταν μόνη.</p>

			<p>Οἱ ἀδελφὲς παρακαλοῦν γιὰ νὰ τοὺς ὁμιλήσῃ,<br>
			μὲ τὴν διδασκαλία της ψυχὲς νὰ ὠφελήσῃ.</p>

			<p>Μὲ μετριοφροσύνη της δὲν θέλει νὰ μιλήσῃ,<br>
			μὰ καὶ σὰν δοῦλο πονηρὸ τὸ τάλαντο νὰ κρύψῃ.</p>

			<p>Καὶ ἔτσι παρακινήθηκε, κάνει διδασκαλία,<br>
			τῶν μοναζουσῶν τότε ψυχὲς νὰ βροῦνε σωτηρία.</p>

			<p>Τοὺς εἶπε· ἡ ἀμέλεια πὼς εἶναι ὁ ἐχθρός μας,<br>
			χαλᾶ τὴν σωτηρία μας, μᾶς εἶπε ὁ Χριστός μας.</p>

			<p>Νὰ ἀγαπήσῃς τὸν Θεὸ μὲ κόσμο ψυχικόν σου,<br>
			ἀλλὰ καὶ τὸν πλησίον σου, ὡσὰν τὸν ἑαυτόν σου.</p>

			<p>Αὐτὲς τὶς δύο ἐντολὲς εἶπε ὁ Κύριός μας<br>
			καὶ νὰ τὶς ἐφαρμόζωμε, εἶναι καλὸ δικό μας.</p>

			<p>Τὰ μάτια μας, τὴν γλώσσα μας νὰ χαλιναγωγοῦμε,<br>
			καὶ ὅσα θέλει ὁ Θεός, ἐκεῖνα νὰ μιλοῦμε.</p>

			<p>Λόγια αἰσχρὰ καὶ ἀδιάντροπα δὲν πρέπει νὰ τὰ λέμε,<br>
			οὔτε οἱ ἄλλοι σὰν τὰ λέν᾿ νὰ ἀκοῦμε ὅτι θέμε.</p>

			<p>Ὅταν κοιμᾶσαι στὸ κελὶ καὶ εἶσαι μοναχή σου,<br>
			μὲ λογισμοὺς ὁ πονηρὸς συνομιλεῖ μαζί σου.</p>

			<p>Μὲ τὶς αἰσθήσεις πολεμᾶ ἐσὺ νὰ ἁμαρτήσῃς,<br>
			πρέπει νὰ μὴν συγκατατεθῇς, διὰ νὰ τὸν νικήσῃς.</p>

			<p>Ὅτι πορνεύεις ὁ ἐχθρὸς σοῦ φέρνει φαντασία,<br>
			ἐσὺ νὰ τὸν περιφρονῇς, μὴ δίνῃς σημασία.</p>

			<p>Μὴν κάνῃς συγκατάθεσι στοῦ σατανᾶ τὰ ἔργα,<br>
			νὰ διώχνῃς κάθε λογισμό, ἀπὸ κοντά του φεῦγα.</p>

			<p>Ὅταν μᾶς δείξῃ ὁ πονηρὸς πρόσωπὸν τι ὡραῖον,<br>
			νὰ πολεμοῦμεν τὸν ἐχθρὸ μὲ λογισμὸ σπουδαῖο.</p>

			<p>Νὰ βγάλουμε τὰ μάτια του, νὰ γδέρνουμε τὴν σάρκα,<br>
			τὰ μάγουλα, τὰ χείλη του, σάπια ὅλα κομμάτια.</p>

			<p>Μὲ τέτοιους πάντα λογισμοὺς νὰ διώχνωμε τὴν σκέψι,<br>
			καὶ τῆς πορνείας δαίμονα σὰν ἔρχεται στὴ μέση.</p>

			<p>Τὸ σῶμα εἶναι βρομερό, νεκρὸ εἰς τὴν οὐσία,<br>
			ἀπ᾿ τὴν καρδιὰ νὰ βγάζωμε κάθε ἐπιθυμία.</p>

			<p>Οἱ ἀρετὲς νὰ κρύβουνε στὰ μάτια τῶν ἀνθρώπων,<br>
			μὴν παίρνωμε τὸν ἔπαινο καὶ χάσωμε τὸν κόπο.</p>

			<p>Τὸν Μέγα Ἀθανάσιο ἔκρυβε ἡ ὁσία,<br>
			τὸν εἶχαν οἱ Ἀρειανοὶ ἐτότε ἀνταρσία.</p>

			<p>Τοὺς εἶπε διὰ τοὺς λογισμοὺς τῆς ὑπερηφανείας,<br>
			μὴν κάνουνε παρακοὴ ποὺ γίνεται αἰτία.</p>

			<p>Κενοδοξία γκρέμιζε ποὺ εἶναι ἁμαρτία,<br>
			καὶ κάνε τὴν ὑπακοὴ νὰ εὕρῃς σωτηρία.</p>

			<p>Εἶναι μεγάλη ἀρετὴ ἡ ταπεινοφροσύνη,<br>
			νὰ κρύπτωμε τὶς ἀρετὲς ποὺ ὁ Θεὸς μᾶς δίνει.</p>

			<p>Σὰν λείπει ἡ ταπείνωσι, δὲν ἔχει σωτηρία,<br>
			νὰ διαλαλῇ ὁ ἄνθρωπος τὴν ἀγαθοεργία.</p>

			<p>Ὁ Κύριος μᾶς ἔδειξε τὴν ταπεινοφροσύνη,<br>
			ποῦ τὴν ἐφόρεσε στὴ γῆ τὴν ἐποχὴ ἐκείνη.</p>

			<p>Καὶ ἂν τὶς ἐφαρμόσωμε ὅλες τὶς ἐντολές του,<br>
			ἀχρεῖοι δοῦλοι εἴμαστε ὅλοι οἱ μαθητές του.</p>

			<p>Ὅταν σὲ βρίσῃ ὁ ἄνθρωπος πρέπει νὰ ὑποφέρῃς<br>
			καὶ τὸν Χριστὸν τὸν ράπισαν καὶ πρέπει νὰ τὸ ξέρῃς.</p>

			<p>Γιὰ τὸ θυμὸ ἐμίλησε καὶ τὴν μνησικακία,<br>
			ποὺ εἶναι ἡ μεγαλύτερη ἀπ᾿ ὅλες ἁμαρτία.</p>

			<p>Εἶπε γιὰ τὴν καταλαλιὰ καὶ τὴν χαιρεκακία,<br>
			νὰ διώχνωμε κατάλαλο, γιατὶ εἶναι ἁμαρτία.</p>

			<p>Στοὺς παντρεμένους ὁ Θεὸς θέλει παιδοποιία,<br>
			καὶ ἀπὸ ἐμᾶς τοὺς μοναχοὺς ζητεῖ τὴν παρθενία.</p>

			<p>Ὅλες τὶς ἐσυμβούλευε νἄχουν ἀκτημοσύνη,<br>
			κι οἱ κοσμικοὶ νὰ κάνουνε τὴν ἐλεημοσύνη.</p>

			<p>Τοὺς λογισμοὺς νὰ διώχνωμεν ποὺ βάζει ὁ ἐχθρός μας,<br>
			ὄχι νὰ ἀπελπίζομεν ποτὲ τὸν ἑαυτόν μας.</p>

			<p>Μὲ προσευχὴ εἰς τὸν Θεὸν νὰ εἴμαστε στὴ μάχη,<br>
			θὰ μᾶς ἐστέλνῃ δύναμι, δὲν θἄμαστε μονάχοι.</p>

			<p>Εἶναι πολλὰ τὰ ὅπλα του, ἐχθροῦ μας διαβόλου,<br>
			τὸν ἄνθρωπο τὸν πολεμᾶ, δὲν σταματᾶ καθόλου.</p>

			<p>Σὰν βρίζουνε τὸν ἄνθρωπο καὶ δὲν μιλεῖ καθόλου,<br>
			τοῦ βάζει ὑπερηφάνεια τὸ στόμα τοῦ διαβόλου.</p>

			<p>Ὅταν μὲ παραχώρησι ὁ ἄνθρωπος ἀρρωστήσῃ,<br>
			τὸν πολεμᾶ ὁ σατανᾶς γιὰ νὰ μικροψυχήσῃ.</p>

			<p>Διώχνει τὶς ἁμαρτίες του ἄνθρωπος σὰν ἀρρωστήσῃ,<br>
			σὰν τὴν σκουριὰ τὸ σίδερο μὲ τὴν φωτιὰ νὰ σβήσῃ.</p>

			<p>Ἂς μὴν λυπόμαστε λοιπὸν γιὰ τὴν ἀσθένειά σας,<br>
			πολὺ νὰ προσευχόμαστε νὰ εἴναιο Θεὸς κοντά σας.</p>

			<p>Στὸ σῶμα ἂν ἀρρωστήσουμε Θεὸν νὰ εὐχαριστοῦμε<br>
			ὑπακοὴ νὰ κάνουμε νὰ ταπεινοφρονοῦμε.</p>

			<p>Τοὺς ἔκανε μαθήματα πολλὰ γιὰ τὴν νηστεία<br>
			μὲ μέτρο νὰ βαδίζουνε νέες καὶ γηρατεῖα.</p>

			<p>Αὐτὰ καὶ ἄλλα διδάγματα ἔλεγε ἡ ὁσία,<br>
			στὶς μοναχὲς ποὺ ἐμόναζαν μὲ θεία προστασία.</p>

			<p>Τὴν ἐμίσησε ὁ σατανᾶς· τὸ ἔργο ποὺ εἶχε κάνει<br>
			θὰ ἔπαιρνε ἀπὸ τὸ Θεὸ ὁλόφωτο στεφάνι.</p>

			<p>Ἐζήτησε ἀπ᾿ τὸ Θεὸ νὰ τήνε πολεμήσῃ,<br>
			τῆς ἔδωσε ἀσθένειες, ἴσως νὰ τὴν νικήσῃ.</p>

			<p>Ἐπλήγωσε τὸ σῶμα της καὶ τὰ ἐντόσθιά της,<br>
			ἀκόμα καὶ ὁ πνεύμονας ποὺ εἶχε παρηγοριά της.</p>

			<p>Αἱμοβόρος ἦταν ὁ ἐχθρὸς γιὰ νὰ τὴν θανατώσῃ,<br>
			ὁ πυρετὸς τὴν ἔκαιγε καὶ σὰν κερὶ εἶχε λιώσει.</p>

			<p>Ὀγδόντα ἤτανε χρονῶν ἐτότε ἡ ὁσία,<br>
			δὲν ἔπαυε τὸ στόμα της θεία διδασκαλία.</p>

			<p>Ἐπόνεσε τὸ δόντι της, ἐσάπισε ἡ σιαγόνα,<br>
			ἐτρύπησε τὸ κόκκαλο, πονεῖ πολὺ ἀκόμα.</p>

			<p>Ἔβγαινε ἀπὸ τὴν πληγὴ μεγάλη δυσοσμία,<br>
			οἱ μοναχὲς ὑπέφεραν ποὺ ἦταν ὑπηρεσία.</p>

			<p>Ἐκάλεσαν ἕνα γιατρό, μιὰ ἀλοιφὴ τῆς κάνει,<br>
			ἡ δυσοσμία ἔπαψε ἔφυγε μάνι μάνι.</p>

			<p>Ἐπλήγωσε ὁ σατανᾶς τὸ ἅγιον της τὸ στόμα<br>
			ποῦ ἔλεγε λόγια θεϊκὰ καὶ ἀσθενὴς ἀκόμα.</p>

			<p>Τρεῖς μῆνες ἀγωνίστηκε τότε ἡ μακαρία,<br>
			μὲ δίχως ὕπνο φαγητό, Θεοῦ ἦν εὐσπλαγχνία.</p>

			<p>Τρεῖς ἡμέρες πρὶν νὰ κοιμηθῇ, ἀγγέλων ὀπτασία<br>
			εἶδε καὶ ἐσυμβούλευε νὰ ἔχουνε ἀνδρεία.</p>

			<p>Τὴν τρίτη ἡμέρα ἡ ψυχὴ στὸν οὐρανὸ ἀνέβη,<br>
			νὰ ἔχωμε τὴν εὐχούλα της γιὰ ὅλους νὰ πρεσβεύῃ.</p>

			</td>
		</tr>
	</table>
</div>

<hr>

</body>

</html>