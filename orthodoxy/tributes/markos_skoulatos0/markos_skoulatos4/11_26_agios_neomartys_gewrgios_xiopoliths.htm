<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Νεομάρτυς Γεώργιος ο Χιοπολίτης</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Νεομάρτυς Γεώργιος ὁ Χιοπολίτης</h1>

<p style="text-align: center">26 Νοεμβρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Ὁ ἅγιος γεννήθηκε στὴ μυροβόλο Χίο<br>
			μὲ εὐλάβεια καὶ σεβασμὸ διαβάζουμε τὸν βίο.</p>

			<p>Ὁ Κόντογλου τὸν ἔγραψε τὸ βίο τοῦ ὡραία<br>
			ἁγιογράφος ἤτανε καὶ ἄριστος συγγραφέας.</p>

			<p>Σὰν διαβαστῇ μὲ προσοχὴ ὁ βίος τοῦ ἁγίου<br>
			τὰ μάτια θὰ δακρύσουνε φρικτοῦ του μαρτυρίου.</p>

			<p>Παρασκευᾶς πατέρας του καὶ ..... ἡ μάνα<br>
			μὰ πέθανε ἐννιὰ μηνῶν καὶ ἤθελε παραμάνα.</p>

			<p>Καὶ ξανὰ παντρεύτηκε ἐτότε ὁ πατέρας<br>
			καὶ τοὺς τὸ ἀνάθρεψε ἡ μητριὰ μητέρα.</p>

			<p>Μὰ ὅταν ἐμεγάλωσε σὲ ξυλουργὸ τὸ δίνει<br>
			αὐτὸς τὸ πῆγε στὸ ψαρὰ τὴν ἐποχὴ ἐκείνη.</p>

			<p>Γνωρίστηκε μὲ ἄλλα παιδιὰ καὶ πῆγε στὴν Καβάλα<br>
			ἀνοησίες ἔκαναν τὰ ἄκουγε τρεχάλα.</p>

			<p>Καρπούζια πᾶνε νὰ κλέψουνε σὲ τούρκικο μποστάνι<br>
			ὁ Τοῦρκος ρίχνει τουφεκιὰ καὶ φεύγουν μάνι μάνι.</p>

			<p>Ὁ Γιῶργος ἦταν πιὸ μικρός, νὰ τρέξῃ δὲν μποροῦσε,<br>
			μποστανιτζῆς τὸν ἔπιασε ποὺ τὸν ἐκυνηγοῦσε.</p>

			<p>Τὸν μάλωσαν τὸν ἔδωσαν σὲ Τοῦρκο φαμελίτη<br>
			μὲ τὰ δικά του τὰ παιδιὰ νὰ ζοῦνε μὲς στὸ σπίτι.</p>

			<p>Μεγάλη περιποίηση στὸν Γιῶργο εἶχαν κάνει<br>
			γονεῖς του καὶ τοὺς συγγενεῖς στὸ νοῦ του δὲν τοὺς βάνει.</p>

			<p>Τὸν Γιῶργο κάλεσε πασὰς καὶ κάθησε κοντά του<br>
			κατηγορεῖ τὴν πίστι τοῦ παινεύει τὴν δικιά του.</p>

			<p>Τοῦ πὲ ἡ πίστι στὸν Χριστὸν πὼς εἶναι παραμύθια<br>
			καὶ ὁ Νεμέτης σίγουρα πὼς εἶναι ἡ ἀλήθεια.</p>

			<p>Τοῦ εἶπε ἀκόμα ὁ πασὰς ἂν θέλει νά τουρκέψει<br>
			θὰ ἔχει καλοπέραση καὶ ὅτι τοῦ ἀρέσει.</p>

			<p>Κατόπιν ἄλλα τοῦ ἔλεγε ἄλλαξε τὸ σκοπό του<br>
			νὰ μὴν μιλεῖ ἑλληνικὰ μὴν κάνει τὸ σταυρό του.</p>

			<p>Τοῦ εἶπε ἂν ἀρνιότανε ὅσα εἶχε διατάξει<br>
			θὰ τὸ ἐπίανε σὰν τὸ ἀρνὶ στὰ γόνατα νὰ σφάξῃ.</p>

			<p>Μὲ γαλουφιὲς κατάφεραν τὸ Γιῶργο αὐτὸ τὸ βράδυ<br>
			περιτομὴ τοῦ ἔκαναν στῆς νύχτας τὸ σκοτάδι.</p>

			<p>Καὶ τότε ἀπὸ Γεώργιο τὸν λέγανε Ἀχμέτη<br>
			ὁ Γιῶργος ἐπικράθηκε καὶ εἴχενε σεχλέτι.</p>

			<p>Θλιμμένος ἦν στὸ πρόσωπο εἶναι θολὸ τὸ βλέμμα<br>
			χαμόγελο δὲν ἄνθιζε χείλη τοῦ πικραμένα.</p>

			<p>Μιὰ ἀόρατη φωνὴ κουδούνιζε στὰ αὐτιά του<br>
			ποὺ ἀρνήθηκε ἀληθινὴ τὴν πίστι τὴν δικιά του.</p>

			<p>Ἕνα γιατὶ τὸν ἔτρωγε τὴν νύχτα καὶ τὴν μέρα<br>
			ποὺ ἔχασε τὴν λευτεριὰ στὴν τούρκικη παρέα.</p>

			<p>Καὶ συνεχίζει ὁ Κόντογλου βίο ἁγίου γράφει<br>
			ὁ Γιῶργος κλαίει σὰν μικρὸ γιὰ τὰ δικά του λάθη.</p>

			<p>Φοροῦσε ροῦχα τούρκικα καὶ ὅλο ἀναστενάζει<br>
			σὰν συναντοῦσε Ἕλληνες τὸ δρόμο τοῦ ἀλλάζει.</p>

			<p>Γονεῖς του δὲν ἐγνώριζαν ποὺ ἦταν τὸ παιδί τους<br>
			καὶ πὼς ἀρνήθηκε Χριστὸν τὴν πίστι τὴν δική τους.</p>

			<p>Κρυφοκλαιγε τοὺς χριστιανοὺς δὲν θέλει νὰ τοὺς βλέπει<br>
			οὔτε ψωμὶ οὔτε νερὸ ἔλεγε δὲν τοῦ πρέπει.</p>

			<p>Δούλεψε στὰ καράμπουνα περάσαν τρία χρόνια<br>
			γιὰ νὰ μὴν βλέπει χριστιανοὺς ἔβαλε τὸν κανόνα.</p>

			<p>Κάποτε ἐταξίδεψε ἔφυγε ἀπ᾿ τὴν Χίο<br>
			στὸ σπίτι τοῦ τὸ πατρικὸ τὸν ἔβγαλε τὸ πλοῖο.</p>

			<p>Μὰ σὲ ταξίδι ἔλειπε τοῦ Γιώργου ὁ πατέρας<br>
			καὶ εἰς τὴν Χίο στράφηκε εὐθὺς τὴν ἴδια μέρα.</p>

			<p>Λίγος καιρὸς ἐπέρασε πατέρα ἀνταμώνει<br>
			σὰν εἶδε τὸ Γεώργιο κλαίει καὶ δὲν μερώνει.</p>

			<p>Καλύτερα νὰ σὲ ἔβλεπα τοῦ λέγει ἀπεθαμένο<br>
			παρὰ νὰ βλέπω τὸν υἱὸν ἀλλαξοπιστημένο.</p>

			<p>Ὁ γιὸς στεναχωρέθηκε δουλεύει στὸ λιμάνι<br>
			συγχωριανὸς τοῦ τὸν θωρεῖ ἐρώτηση τοῦ κάνει.</p>

			<p>Εἶσαι ὁ Γιώργης ἐρωτᾶ ἐβούλωσε τὸ στόμα<br>
			ἀπάντηση δὲν τοῦ ἔδωσε ντρεπότανε ἀκόμα.</p>

			<p>Γιώργη τὸν λὲν οἱ χριστιανοί, Ἀχμὲτ τὸν λὲν οἱ Τοῦρκοι<br>
			καὶ τοῦ ἁγίου ἔκαναν τὴν κεφαλὴ γιαούρτι.</p>

			<p>Μέρα καὶ νύκτα ἕλιωνε πάντα συλλογσμένος<br>
			νεκροταφεῖο τοῦ χωριοῦ ἦταν κατοικημένος.</p>

			<p>Μὰ ἕνας Χιώτης μιὰ βραδιὰ τὸν βλέπει στὸ λιμάνι<br>
			τοὺς Τούρκους φοβηθήκανε θὰ φεύγαν μάνι μάνι.</p>

			<p>Ταξίδευε ὁ Γεώργιος μαζὶ μὲ τὴν παρέα<br>
			λιμένα τοῦ Ἀϊβαλιοῦ ἐβγήκανε ὡραία.</p>

			<p>Εὑρῆκε ἐκεῖ ἕνα χριστιανὸ στ᾿ Ἀϊβαλὶ ὁ Γιώργης<br>
			καὶ ἡ ζωὴ εἰρήνευε ἄρχισε νὰ προκόβει.</p>

			<p>Εἶπε τὴν ἱστορία τοῦ ὁ Γιώργης σὲ γριούλα<br>
			τὴν εἶχε σὰν μητέρα του καὶ τῆς τὰ εἶπε οὖλα.</p>

			<p>Μιὰ κοπέλα ἀγάπησε καὶ μυστικό του πάλι<br>
			καὶ αὐτὸ τὸ ἐφανέρωσε εἰς τῆς γριᾶς κεφάλι.</p>

			<p>Καὶ νέα τὸν Γεώργιο τὸν εἶχε συμπαθήσει<br>
			καὶ στὴ γριὰ ἐπρότεινε γονεῖς της νὰ μιλήσῃ.</p>

			<p>Ἔτρεξε τότε ἡ γριὰ εἶπε τὴν ἱστορία<br>
			ποὺ ἄκουσε ἀπ᾿ τὸ Γεώργιο μὲ δίχως ὑποψία.</p>

			<p>Ὅτι ἀλλαξοπίστησε πὼς εἴχενε τουρκέψει<br>
			μὰ τώρα εἶναι χριστιανὸς καὶ ἔχει ὡραία θέση.</p>

			<p>Γνώριζαν χαρακτήρα τοῦ ἔδωσαν τὰς εὐχάς τους<br>
			θὰ ἔδιναν τὴν κόρη τους γιὰ στεφανώματά τους.</p>

			<p>Μὰ ἄξαφνὰ τὰ πράγματα ἀλλάξανε πορεία<br>
			ἡ νύφη εἶχε ἀδερφὸ ποὺ εἶχε καχυποψία.</p>

			<p>Διεστραμμένος ἤτανε τὸν Γιώργη ἀντιπαθοῦσε<br>
			μίσος πολὺ τὸν φλόγιζε καὶ δὲν τὸν χαιρετοῦσε.</p>

			<p>Μὰ τότε ἡ κακία τοῦ ἀκόμα μεγαλώνει<br>
			πηγαίνει τότε στὸν ἀγὰ Γεώργιο προδώνει.</p>

			<p>Τοῦ εἶπε πὼς ἦταν χριστιανὸς καὶ Τοῦρκος εἶχε γίνει<br>
			καὶ τώρα πάλι γύρισε εἰς τὴν χριστιανοσύνη.</p>

			<p>Ἀμέσως στὸ Ἀϊβαλὶ τὸ τούρκικο ἀσκέρι<br>
			δεμένο τὸν Γεώργιο εἰς τὸν πασὰ νὰ φέρει.</p>

			<p>Οἱ χριστιανοὶ εἰδοποιοῦν Γιῶργο Χιοπολίτη<br>
			καὶ ὁ Γιώργης τότε κρύφτηκε σὲ γκρεμισμένο σπίτι.</p>

			<p>Προσεύχεται ὁ Γεώργιος ἐκεῖ ποὺ ἦν κλεισμένος<br>
			νὰ μαρτυρήσῃ στὸν Χριστὸ ἦν ἀποφασισμένος.</p>

			<p>Φεύγει ἀπ᾿ τὸν κρυψώνα του καὶ στὸν πασὰ πηγαίνει<br>
			τὸν καλοπιάνει ὁ πασὰς μὰ δὲν τὰ καταφέρνει.</p>

			<p>Ἐγὼ Γιώργης γεννήθηκα καὶ Γιώργης θὰ πεθάνω<br>
			κοκάλωσε τότε ὁ πασὰς στὰ λόγια τοῦ ἐπάνω.</p>

			<p>Σὰν σκύλος τότε γαύγιζε τοὺς Τούρκους διατάζει<br>
			νὰ τοῦ ἀφαιρέσουν τὸ βρακὶ γυμνὸν νὰ τὸν κοιτάζει.</p>

			<p>Πολλὰ βασανιστήρια τοῦ ἔκαναν ἀκόμη<br>
			ὁ μάρτυρας Γεώργιος δὲν ἄλλαξε τὴν γνώμη.</p>

			<p>Ἀκόμα καὶ στὴ φυλακὴ ποὺ ἦταν φυλακισμένος<br>
			δοξολογοῦσε τὸν Θεὸ ἦν εὐχαριστημένος.</p>

			<p>Ἀπελπιζόταν ὁ πασὰς εἶχε ἀποφασίσει<br>
			τὸν μάρτυρα Γεώργιο νὰ ἀποκεφαλίσει.</p>

			<p>Τὸ ἔμαθε ὁ Γεώργιος καὶ εἶχε ἀνησυχήσει<br>
			ποὺ Ἄχραντα Μυστήρια δὲν εἶχε κοινωνήσει.</p>

			<p>Καμώθηκε ἕνας παπὰς πὼς εἶχε καυγαδίσει<br>
			τότε μὲ ἕναν χριστιανὸ τὸν εἶχαν φυλακίσει.</p>

			<p>Γιώργης ἐξομολογήθηκε μὲ συντριβὴ μεγάλη<br>
			καὶ Ἅγια Μυστήρια κατόπιν μεταλάβει.</p>

			<p>Καὶ τότε σὰν κοινώνησε ἡμέρεψε ἡ καρδιά του<br>
			γιατὶ ἡ χάρις τοῦ Χριστοῦ ἦταν βοήθειά του.</p>

			<p>Καὶ τότε τοῦ Γεώργιου ἑτοίμασαν σφαγή του<br>
			στὸ θρόνο κάθησε ὁ ἀγὰς καὶ δώδεκα συνοδοί του.</p>

			<p>Τὸν ἅγιο ἐφέρανε τότε εἰς τὴν πλατεία<br>
			εἰς τὸν Θεὸν προσεύχεται ζητάει βοηθεία.</p>

			<p>Τὸν ἐρωτάει ὁ μουφτὴς ἐὰν μετανοήσῃ<br>
			μὴν κόψουνε τὴν κεφαλὴ νὰ περπατῇ νὰ ζήσῃ.</p>

			<p>Ὄχι εἶπε ὁ ἅγιος κούνησε τὸ κεφάλι<br>
			δὲν τὸν ἀρνιέται τὸν Χριστὸν ἐδήλωσε καὶ πάλι.</p>

			<p>Τότε ὁ Χασάνης βλαστημᾶ σχίζει πουκάμισό του<br>
			καὶ μὲ μαχαίρι χάραξε ἁγίου τὸ λαιμό του.</p>

			<p>Τότε ὁ Τοῦρκος δήμιος ἔκοψε μὲ χαντζάρι<br>
			τὴν κεφαλὴ τοῦ μάρτυρα σὰν νὰ τανε δοξάρι.</p>

			<p>Ἕνα μεγάλο μουγκρητὸ ἀκούσθει ἡ φωνή του<br>
			στὴν πλάκα μονοκόματο ἔπεσε τὸ κορμί του.</p>

			<p>Ἐπίτηδες δὲν ἔκοβε γρήγορα τὸ μαχαίρι<br>
			γιὰ νὰ πονάει ὁ ἅγιος σκληρὰ νὰ ὑποφέρει.</p>

			<p>Εἰκοσιπέντε ἤτανε ἐτότε Νοεμβρίου<br>
			ποὺ ἔγινε μαρτύριον Ἁγίου Γεωργίου.</p>

			<p>Διὰ Χριστὸν μαρτύρησε μάρτυς Χιοπολίτης<br>
			εἰκοσιδύο ἦν ἐτῶν ὁ ἅγιος ἐπίσης.</p>

			<p>Οἱ χριστιανοὶ πῆραν κρυφὰ λείψανο τοῦ ἁγίου<br>
			καὶ στὸ ναὸ τὸ ἔβαλαν Ἁγίου Γεωργίου.</p>

			<p>Ὦ Ἅγιε Γεώργιε θεῖε Χιοπολίτη<br>
			ἐμεῖς στὸν ἅγιον Θεὸν σὲ ἔχουμε μεσίτη.</p>

			</td>
		</tr>
	</table>
</div>

<hr>

</body>

</html>