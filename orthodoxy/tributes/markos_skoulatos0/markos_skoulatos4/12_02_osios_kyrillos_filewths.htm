<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Κύριλλος Φιλεώτης</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Κύριλλος Φιλεώτης</h1>

<p style="text-align: center">2 Δεκεμβρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Φιλεία ἐγεννήθηκε σὲ ἕνα χωριὸ στὴ Θράκη<br>
			Καὶ ὠνομάσθη Κυριακὸς ἦταν μικρὸ παιδάκι.</p>

			<p>Γράμματα τότε ἱερὰ οἱ εὐσεβεῖς γονεῖς του<br>
			Τὸν δίδαξαν νὰ μελετᾶ γιὰ συναναστροφή του.</p>

			<p>Εἶδε τὴν φρονιμάδα του ἐτότε ὁ δεσπότης<br>
			Ἀμέσως τὸν χειροτονεῖ νὰ γίνῃ ἀναγνώστης.</p>

			<p>Στεκόταν πάντα ὄρθιος στὴ Θεία Λειτουργία<br>
			Τὸ νοῦ τοῦ εἶχε στὸ Θεὸ ποὺ ἔψαλλε λόγια θεία.</p>

			<p>Ἀπέφευγε δὲν ἤθελε ἄλλοι νὰ τὸν παινοῦνε<br>
			Εἶχε χαρὰ σὰν ἄκουγε νὰ τὸν κατηγοροῦνε.</p>

			<p>Πρῶτος πηγαίνει σὲ ἐκκλησιὰ καὶ φεύγει τελευταῖος<br>
			Ἔψαλλε μὲ γλυκιὰ φωνὴ συμορφωμένος νέος.</p>

			<p>Ἔγινε εἴκοσι χρονῶν γυναίκα ἐνυμφέφθη<br>
			Στὸ δρόμο πάλι ἀρετῆς μετὰ τὴν γυνὴ εὑρέθη.</p>

			<p>Ἕνα ἀγόρι ἀπέκτησαν τότε μὲ συμφωνία<br>
			Καὶ ἡ γυναίκα δέχτηκε νὰ ζοῦν ἐν παρθενίᾳ.</p>

			<p>Μὲ θεῖα λόγια συζητᾶ τότε στὴ σύζυγό του<br>
			Καὶ μὲ χαρὰ ἐδέχτηκε τὸν ἱερὸ σκοπό του.</p>

			<p>Ἐνίκησε μὲ ἐπιμονὴ καὶ τὴν γαστριμαργία<br>
			Τετάρτη καὶ Παρασκευὴ κάνει αὐστηρὴ νηστεία.</p>

			<p>Ξερὸ ψωμὶ μόνο ἔτρωγε πίνει νερὸ τὸ βράδυ<br>
			Καὶ τὸ Σαββατοκύριακο λίγο κρασὶ καὶ λάδι.</p>

			<p>Λιγόστευσε τὸ φαγητὸ γιὰ νὰ τὸ συνηθίσει<br>
			Καὶ ἀπὸ τὰ πάθη τὴν καρδιὰ τότε νὰ καθαρίσει.</p>

			<p>Βίους ἁγίων διάβαζε γέμιζε τὴν καρδιά του<br>
			Καὶ ἡ συνετὴ γυναίκα τοῦ γνώμη εἶχε δικιά του.</p>

			<p>Ἀκούει ἀγώνας μοναχῶν τους εἶχε ἀγαπήσει<br>
			Καὶ θέλει στὸ παράδειγμα νὰ τοὺς ἀκολουθήσῃ.</p>

			<p>Εἶπε εἰς τὴν γυναίκα του νὰ πάῃ στὸ μοναστήρι<br>
			Ἐκείνη τὸν ἐμπόδισε τῆς κάνει τὸ χατήρι.</p>

			<p>Δὲν ἤθελε ὁ ὅσιος γυναίκα νὰ ἔχῃ λύπη<br>
			Καὶ τότε ἔκτισε κελὶ μικρὸ μέσα στὸ σπίτι.</p>

			<p>Τὰ χέρια του ἐδούλευαν δὲν τὰ εἶχε στὴν ἀργία<br>
			Δίχτυα γειτόνων ἕραβε διὰ φιλανθρωπία.</p>

			<p>Ἠθέλησε νὰ τιμωρεῖ τὸν ἑαυτόν του ἀκόμα<br>
			Καὶ σίδερο δένει βαρὺ ὁ ὅσιος ἀκόμα.</p>

			<p>Ἐπλήγωσε τὸ σῶμα του, ἔβγαζε δυσοσμία<br>
			Μὰ ἔνιωθε ὁ ἅγιος χαρὰ εἰς τὴν καρδία.</p>

			<p>Τὸν ἑαυτόν του ἐμέμφονταν, ἀκάθαρτον τὸν λέει,<br>
			καὶ τὴν ὑπερηφάνεια τὴν ἔδιωχνε καὶ κλαίει.</p>

			<p>Τὴν νύχτα ἔφευγε κρυφὰ ἔφευγε ἀπ᾿ τὸ κελί του<br>
			Στὴν ἐρημιὰ ἐπήγαινε νὰ κάνῃ προσευχή του.</p>

			<p>Στὸν κόσμο πάντα ἔκανε μεγάλες καλοσύνες<br>
			Οἱ ἄνθρωποι τὸν γνώρισαν στὶς ἐλεημοσύνες.</p>

			<p>Ἕνας φτωχὸς στὸ σπίτι τοῦ ζητᾶ ἐλεημοσύνη<br>
			ὁ ἅγιος προσπάθησε τὰ πόδια νὰ τοῦ πλύνει.</p>

			<p>Ὁ ξένος τότε ἀρνήθηκε καὶ γιὰ νὰ τὸν ἀφήσῃ<br>
			γιὰ Πέτρου τὸ παράδειγμα τοῦ εἴχενε μιλήσει.</p>

			<p>Σὲ μοναστήρι ὁ ὅσιος μοναχὸς εἶχε γίνει<br>
			καὶ δεκατεσσάρων ἐτῶν ὁ γιὸς τοῦ εἶχε γίνει.</p>

			<p>Πῆγε καὶ τὸν ἀντάμωσε ὁ υἱὸς εἶχε ζηλέψει<br>
			καὶ ζήτησε νὰ μείνει ἐκεῖ καὶ νὰ καλογερέψει.</p>

			<p>Μητέρα του λυπήθηκε τραβοῦσε τὰ μαλλιά της<br>
			ποὺ τὸ παιδί της ἤθελε νὰ ἔχῃ συντροφιά της.</p>

			<p>Μὰ τὸ παιδὶ δὲν ἄκουσε ἐτότε τὴν μητέρα<br>
			καὶ κάθησε ὡς μοναχὸς μαζὶ μὲ τὸν πατέρα.</p>

			<p>Πέρασαν μῆνες δεκαοχτὼ καὶ εἶχε ἀρρωστήσει<br>
			ἀρρώστησε καὶ πέθανε πατέρα εἶχε ἀφήσει.</p>

			<p>Πατέρας μένει μοναχὸς καὶ τὸν Θεὸ δοξάζει<br>
			ὁ γέροντας τὸν Κυριακὸ Κύριλο ὀνομάζει.</p>

			<p>Στὸ μοναστήρι ὁ Κύριλος κάνει σκληραγωγία<br>
			τὸν ἑαυτόν του τιμωρεῖ μὲ αὐστηρὴ νηστεία.</p>

			<p>Ἡγούμενος τὸν Κύριλο τὸν εἴχενε ἐλέγξει<br>
			ἀλλὰ στὸ τέλος ζήτησε νὰ τοῦ τὸ συγχωρέσει.</p>

			<p>Ἕνας του πρόσφερε λεπτὰ ὁ ὅσιος δὲν τὰ παίρνει<br>
			παρ᾿ ὅλο ποὺ ὁ δωρητὴς πολύ του ἐπιμένει.</p>

			<p>Περιουσία δώσαμε τοῦ εἶπε ἐμεῖς δική μας<br>
			δικά σου ὅταν πάρουμε θὰ εἶναι βάρος στὴν ψυχή μας.</p>

			<p>Ὁ βιογράφος ποὺ ἔγραψε τὸ βίο τοῦ ἁγίου<br>
			γράφει ἕναν διάλογο ἐντὸς μοναστηρίου.</p>

			<p>Τοὺς μοναχοὺς ὁ ἡγούμενος ἐτότε καυγαδίζει<br>
			ὁ ὅσιος τὸν ἔλεγξε καὶ τόνε συνετίζει.</p>

			<p>Τοῦ λέγει ὅλοι οἱ μοναχοὶ ποὺ βρίσκονται κοντά σου<br>
			ποιμένας εἶσαι ὁλονῶν αὐτὰ εἶναι πρόβατά σου.</p>

			<p>Μὲ πάθος καὶ μὲ τὸν θυμὸ νὰ μὴν καταδικάζεις<br>
			δὲν φέρνεις ἀποτέλεσμα τοὺς μοναχοὺς τρομάζεις.</p>

			<p>Τοὺς ἄτακτους συμβούλευε πάντα νὰ πειθαρχοῦνε<br>
			καὶ τοὺς κανόνες ἱεροὺς ὅλοι νὰ σεβαστοῦνε.</p>

			<p>Τὴ συμβουλὴ ἐδέχτηκε εἶχε μετανοήσει<br>
			καὶ εἶπε εἰς τὸν ὅσιο νὰ τοῦ τὸ συγχωρήσῃ.</p>

			<p>Μιὰ μέρα ὁ βιογράφος τοῦ μαζί του εἶχε μιλήσει<br>
			τοῦ εἶπε ὁμιλία ἀπὸ γιατρὸ ποὺ εἶχε συναντήσει.</p>

			<p>Τὰ σύκα εἶναι ὠφέλιμα πρωὶ σὰν φαγωθοῦνε<br>
			καὶ ἔτρωγε ἕνας μοναχὸς πρωὶ ποὺ ὅλοι ξυπνοῦνε.</p>

			<p>Ὁ ὅσιος τὸν μοναχὸ τὸν παρακολουθοῦσε<br>
			τὰ σύκα ὅταν ἔτρωγε ἤπια του μιλοῦσε.</p>

			<p>Ἀλλὰ μόνο εἰς τὸν γιατρὸ καὶ ἐσὺ ἔχεις ἁμαρτία<br>
			μόλις ξυπνᾶς νὰ θὲς ναφας λέγεται λαιμαργία.</p>

			<p>Ὁ Ἅγιος Βασίλειος μᾶς τὸ ἀπαγορεύει<br>
			εἰς τὸ εἰκοσιτετράωρο μιὰ ὥρα νὰ ξοδεύει.</p>

			<p>Λέγει στὸν κάθε ἄνθρωπο νὰ ὑπηρετῇ τὸ σῶμα<br>
			οἱ ἄλλες ὧρες στὴν ψυχὴ νὰ ξοδευτοῦν ἀκόμα.</p>

			<p>Ψυχὴ μᾶς εἶναι ἀθάνατη καὶ ἡ τροφὴ ἀξίζει<br>
			ὅμως τὸ σῶμα μᾶς φθαρτὸ μέσα στὴ γῆ σαπίζει.</p>

			<p>Ὁ ὅσιος μὲ προσοχὴ ἑαυτόν του ἐξετάζει<br>
			καὶ ἄγρυπνος πάντα τὴν ψυχὴ στολίζει καὶ ἑτοιμάζει.</p>

			<p>Κάποτε πείνα ἔπεσε ἐκεῖ πολὺ μεγάλη<br>
			ἄνθρωποι ἀρρωσταίνανε καιεπεθαίναν ἄλλοι.</p>

			<p>Τοῦ δίναν ὁσίου ἕνα ψωμὶ γιὰ νὰ τὸ εὐλογήσῃ<br>
			τότε ἐπλύθηνε αὐτὸ πολλοὺς εἶχε ταίσει.</p>

			<p>Σταυρὸ ἔκανε ὁ ἅγιος, σύνηθεια ἁγία, <br>
			εὐχαριστοῦσε πάντοτε μητέρα Παναγία.</p>

			<p>Καὶ εἰς τὸν Τίμιον Σταυρὸ ἔκανε προσευχή του<br>
			μὲ σεβασμὸ καὶ εὐλάβεια ἄνοιγε τὴν ψυχή του.</p>

			<p>Σκεπτόταν ἀπ᾿ τὰ Σεραφεὶμ καὶ Χερουβεὶμ Κυρίου<br>
			πῶς εἶναι τιμιότερος καὶ ὅπλον σωτηρίου.</p>

			<p>Ἐπάνω του σταυρώθηκε τὸ σῶμα τοῦ Κυρίου<br>
			καὶ ἄνοιξε τὸν παράδεισο μὲ πάθους τοῦ τοῦ θείου.</p>

			<p>Τὸν ἑαυτόν του ὀνόμαζε ἁμαρτωλὸ μεγάλο<br>
			εἶχε ταπείνωσι πολὺ καὶ ἐξύψωνε τὸν ἄλλο.</p>

			<p>Πῆγε ἀξιωματικὸς μαζί του νὰ μιλήσῃ<br>
			νὰ ἀκούσῃ συμβουλὲς καλὲς καὶ νὰ τὸν ὁδηγήσῃ.</p>

			<p>Τοῦ εἶπε πρέπει ὁ ἄνθρωπος νὰ ἔχῃ δικαία κρίση<br>
			σωστὸ νὰ εἶν᾿ τὸ συμπέρασμα προτοῦ ἀποφασίσει.</p>

			<p>Κάποτε σὲ ἕναν βασιλιὰ ἐμίλησε ὡραία<br>
			τοῦ εἶπε ὡραῖες συμβουλὲς καὶ πράγματα σπουδαῖα.</p>

			<p>Τοῦ εἶπε νὰ ἔχῃ πραότητα καὶ ἤρεμη τὴν ψυχή του<br>
			καὶ τότε θὰ εὐφραίνεται γιὰ τὴν διαγωγή του.</p>

			<p>Ὁ βασιλιὰς ὁ ἀληθὴς γιὰ νὰ ἔχῃ ἐξουσία<br>
			νὰ ἐλευθερώσῃ πάθη του καὶ κάθε ἁμαρτία.</p>

			<p>Τὸν εὐχαριστεῖ ὁ βασιλιὰς διὰ τὴν συμβουλά του<br>
			καὶ ἔδωσε ἐνδύματα πτωχοὺς νὰ σώσῃ τὴν ψυχή του.</p>

			<p>Σὲ ἕνα χωριὸ τὸν ἅγιο γυναίκα ἐγκωμιάζει<br>
			σὰν τ᾿ ἄκουσε ἕνας ἄπιστος τὸν ἔβριζε κραυγάζει.</p>

			<p>Τὸν μάλωσαν δὲν σταματᾶ ἀπὸ αἰσχρολογία<br>
			μὰ τότε ἀπὸ δίκαιο Θεὸ ἔλαβε τιμωρία.</p>

			<p>Καὶ τότε πόνο φοβερὸ ἔνιωσε στὴν κοιλιά του<br>
			σὲ μιὰ ὥρα χύθηκαν ὅλα τὰ ἔντερά του.</p>

			<p>Γράφουμε μιὰ συμβουλὴ ὁ ἅγιος εἶχε δώσῃ<br>
			χαρὰ θὰ ἔχει ὁ χριστιανὸς ποὺ θὰ τὴν ἐφαρμόσει.</p>

			<p>Γιὰ νὰ σταθῇ ταπείνωσι διὰ τὸν ἑαυτόν μας<br>
			νὰ τὸν βαθμολογήσουμε ἕνα μηδὲν ἐντός μας.</p>

			<p>Ἐγέρασε κατάλαβε κοντεύει νὰ πεθάνῃ<br>
			καὶ σὲ ὅσους ἤτανε παρὼν παραγγελία κάνει.</p>

			<p>Τὸ σῶμα του νὰ θάψουνε στὸν τάφο μὲς στὸ χῶμα<br>
			καὶ πέτρες στὸ κεφάλι του νὰ βάλουνε ἀκόμα.</p>

			<p>Σὰν πέρασαν μέρες πολλὲς μὲ τὸ νερὸ στὸ στόμα<br>
			τότε παρέδωσε ψυχὴ καὶ ζεῖ εἰς τὸν αἰώνα.</p>

			<p>Τότε ἡμέρα ἤτανε στὶς δύο Δεκεμβρίου<br>
			ἡ Ἐκκλησία μᾶς τιμᾶ τὴν μνήμη τοῦ ἁγίου.</p>

			<p>Μιὰ τυφλὴ στὴν Κάρα τοῦ ἄγγιξε πρόσωπό της<br>
			ἀμέσως ἐγιατρεύτηκε καὶ εἶδε εὐθὺς τὸ φῶς της.</p>

			<p>Ἅγιε ὁσιώτατε, ἁγίασες τὴν ψυχή σου,<br>
			προσεύχου πάντα στὸν Θεὸν νὰ ἔχωμε τὴν εὐχή σου.</p>

			</td>
		</tr>
	</table>
</div>

<hr>

</body>

</html>