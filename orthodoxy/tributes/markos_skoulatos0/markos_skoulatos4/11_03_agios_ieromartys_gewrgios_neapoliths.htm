<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Νεομάρτυς Γεώργιος ο Νεαπολίτης</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Νεομάρτυς Γεώργιος ὁ Νεαπολίτης</h1>

<p style="text-align: center">3 Νοεμβρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Ὁ Ἅγιος Γεώργιος ἦν ἡ καταγωγή του,<br>
			Ἀσία στὴ Νεάπολι, ἦσαν ἐκεῖ οἱ γονεῖς του.</p>

			<p>Ὁ Ἅγιος Γεώργιος ἤτανε ἱερέας,<br>
			μὲ σεβασμὸ καὶ εὐλάβεια ἐλειτουργοῦσε ὡραία.</p>

			<p>Εἶχε πολλὰ χαρίσματα εἰς τὴν ἱεροσύνη,<br>
			ἀγάπη καὶ πραότητα καὶ ταπεινοφροσύνη.</p>

			<p>Ἐργάσθηκε θεοπρεπῶς σὲ ὅλον του τὸν βίο,<br>
			καὶ εἶχε ὡς παράδειγμα τοὺς βίους τῶν Ἁγίων.</p>

			<p>Τὸν κάλεσαν σὲ μιὰ γιορτὴ τότε νὰ λειτουργήσῃ,<br>
			σὲ ἕνα χωριὸ Μαλακοπὴ γιὰ νὰ τοὺς εὐλογήσῃ.</p>

			<p>Ἡ πόλις ἦταν μακριὰ καὶ ἐκεῖνος γεροντάκι,<br>
			γιὰ τὴν συγκοινωνία του
			εἶχε ἕνα γαϊδουράκι.</p>

			<p>Καὶ ὅταν ἐξεκίνησε, ἔκανε τὸ σταυρό του,<br>
			νἄχῃ βοήθεια τοῦ Θεοῦ εἰς τὸν προορισμό του.</p>

			<p>Χαρούμενος στὸ πρόσωπο καὶ ὄρεξη μεγάλη,<br>
			καὶ ἄρχισε μὲ τὸ στόμα τοῦ τροπάρια νὰ ψάλει.</p>

			<p>Μὰ πρὶν νὰ φτάσῃ στὸ χωριὸ ποὺ τὸν εἶχαν καλεσμένο,<br>
			ἀντάρτες τὸν περίμεναν τὸν δρόμο εἶχαν κλεισμένο.</p>

			<p>Τοῦρκοι βοσκοὶ ἐβόσκανε ἐκεῖ τὰ πρόβατά τους,<br>
			καὶ ἔδειξαν στὸν Ἅγιον τὴν ἀγριότητά τους.</p>

			<p>Τὸν ἔδερναν στὸ σῶμα τοῦ ὥσπου νὰ ξεψυχήσῃ,<br>
			τὰ ροῦχα τοῦ τὰ πτωχικὰ ἐπήρανε ἐπίσης.</p>

			<p>Γυμνὸ ἐτότε καὶ νεκρὸ τὸ ἅγιο λείψανό του ,<br>
			σὲ μιὰ χαράδρα τὸ ἔριξαν νὰ μὴν θωροῦν ἐμπρός τους.</p>

			<p>Τέλος λοιπὸν μαρτυρικὸ εἶχε ὁ Θεοῦ Λευίτης,<br>
			ὁ μάρτυς ὁ Γεώργιος καὶ ὁ Νεοπολίτης.</p>

			<p>Οἱ κάτοικοι Μαλακοπὴς εἴχανε ἀγωνία,<br>
			πῶς καὶ δὲν πῆγε ὁ παπὰς νὰ κάνῃ λειτουργία.</p>

			<p>Ἀνησυχία εἴχανε γιὰ τὴν ἀργοπορία,<br>
			καὶ ἄρχισαν τὴν ἔρευνα εἰς τὴν ὁδοιπορία.</p>

			<p>Τὸν δρόμο ὅλο ἔψαχναν ποὺ εἴχενε βαδίσει,<br>
			βρῆκαν τὸ Ἅγιο λείψανο ποὺ οἱ Τοῦρκοι εἶχαν γκρεμίσει.</p>

			<p>Σὰν κεραυνὸς τοὺς χτύπησε ὅταν τὸ εἶδαν ὅλοι,<br>
			ποὺ λειτουργία θὰ ἔκανε εἰς τὴν δική τους πόλι.</p>

			<p>Ἐθρήνησαν καὶ πένθησαν ὅλοι οἱ μαλακοπιότες,<br>
			ποὺ σκότωσαν τὸν Ἅγιο ἄπιστοι προδότες.</p>

			<p>Καὶ τότε μὲ συγκίνηση τὸ λείψανο Ἁγίου,<br>
			ἐκεῖ τὸ ἐνταφίασαν στὸ τόπο τοῦ μαρτυρίου.</p>

			<p>Σὰν πέρασε ἀρκετὸς καιρὸς μιὰ χήρα ἕνα βράδυ,<br>
			τῆς μίλησε ὁ Ἅγιος κοιμόταν στὸ σκοτάδι.</p>

			<p>Εἶπε γιὰ τὴν διαδρομὴ καὶ τὸ μαρτύριό του,<br>
			καὶ γιὰ νὰ ἐνδιαφερθῇ γιὰ Ἅγιο λείψανό του.</p>

			<p>Θέλησε ἀνακομιδὴ καὶ εἰδοποιεῖ τὴν χήρα,<br>
			μὰ δὲν ἐνδιαφέρθηκε τότε ἡ κακομοίρα.</p>

			<p>Ξαναπαρουσιάστηκε ὁ Ἅγιος στὸ ὄνειρό της,<br>
			καὶ τῆς παραπονέθηκε γιὰ τὴν ἄρνησή της.</p>

			<p>Τότε στὸν δημογέροντα σηκώνετε πηγαίνει,<br>
			τοῦ εἶπε γιὰ τὸν Ἅγιο ἤτανε τρομαγμένη.</p>

			<p>Νεαπολίτες ἔφτασαν τότε μὲ προθυμία,<br>
			μὲ τὸν παπὰ Νεόφυτο ποὺ ‘χὲ ἐφημερία.</p>

			<p>Βρῆκαν τὸ Ἅγιο λείψανο γεμάτο εὐωδία,<br>
			τὸν προσκυνοῦσαν οἱ πιστοὶ καὶ πέρναν εὐλογία.</p>

			<p>Εἰς τοῦ παπᾶ Νεόφυτο τὸ ἔφεραν στὸ σπίτι,<br>
			καὶ τὸ καντήλι ἀκοίμητο τὸ ἀναβαν μὲ πίστι.</p>

			<p>Αὐτὸ ὅμως δὲν ἄρεσε στὴ δημογεροντία,<br>
			καὶ ὁ παπὰς Νεόφυτος τὸ πάει στὴν Ἐκκλησία.</p>

			<p>Ὅλα τὰ μέλη ἀρρώστησαν τῆς δημογεροντίας,<br>
			στὸν ὕπνο τοὺς ὁ Ἅγιος τους δίνει ὁδηγία.</p>

			<p>Νὰ πᾶνε πάλι τὸ λείψανο ἐκεῖ ποὺ τὸ ‘χᾶν πάρει,<br>
			ὁ ἱερεὺς Νεόφυτος αὐτὸς νὰ κουμαντάρει.</p>

			<p>Σὰν πήγανε τὸ λείψανο θέση προηγουμένη,<br>
			οἱ ἄνθρωποι ἔγιναν καλὰ ποὺ ‘τᾶν ἀρρωστημένοι.</p>

			<p>Θαύματα ἔκανε πολλὰ λείψανο τοῦ Ἁγίου,<br>
			λίγα θὰ γράψουμε ἐδῶ πρὸς δόξα τοῦ Κυρίου.</p>

			<p>Ἕναν παπὰς ἀφαίρεσε ἀπὸ τὸ λείψανό του,<br>
			πῆρε ἕνα κόκαλο μικρό, νὰ τὄχῃ φυλακτό του.</p>

			<p>Σὰν λίγες μέρες πέρασαν, ἔλαβε τιμωρία,<br>
			ἀρρώστησε ὁ ἱερεὺς καὶ ὅλη ἡ οἰκία.</p>

			<p>Ὁ Ἅγιος Γεώργιος τοῦ εἶπε νὰ ἐπιστρέψῃ,<br>
			στὸν ὕπνο του τὸν εἰδοποιεῖ νὰ τοῦ τὸ ἐπιστρέψῃ.</p>

			<p>Ἐτρόμαξε ὁ ἱερεὺς στὸν ὕπνο του τὸ βράδυ,<br>
			κι αὔριο ἐπέστρεψε, καὶ μία στάμνα λάδι.</p>

			<p>Δώδεκα ἐτῶν παιδί, τὸν λέγαν Ἰωάννη,<br>
			ἔπαθε νευρασθένεια, δὲν ξέρει τὶ νὰ κάνῃ.</p>

			<p>Τοῦ ἔδεσαν τὰ πόδια του στὴν Λάρνακα Ἁγίου,<br>
			σὲ τρεῖς μέρες ἔγινε καλὰ μὲ χάριν τοῦ Κυρίου.</p>

			<p>Γυναίκα θεραπεύτηκε τὴν ἔλεγαν Μαρία,<br>
			καὶ γιὰ ἕνα θαῦμα ἔλεγε δική του ἱστορία.</p>

			<p>Ἕξι χρονῶν ἦταν ἄρρωστη μὲ θεία κατοικοῦσε,<br>
			τὴν ἔκανε ὁ Ἅγιος καλὰ στὸ μέρος ποὺ πονοῦσε.</p>

			<p>Κάποτε στὴν Νεάπολη ἤτανε ξηρασία,<br>
			ἔβρεξε ὅταν ἔκαναν τὸ λείψανο λιτανεία.</p>

			<p>Τὸ χίλια ἐννιακόσια εἴκοσι ἀπ᾿ τὴν Καππαδοκία,<br>
			εἰς τὴν Ἑλλάδα ἔφεραν δῶρα στὴν Ἐκκλησία.</p>

			<p>Λείψανα Ἁγίων ἔφεραν καὶ Ἁγίου Γεωργίου,<br>
			θαῦμα στὴν ἀναχώρηση ἔγινε τοῦ πλοίου.</p>

			<p>Ἐπίασε θαλασσοταραχὴ ποὺ φύγαν ἀπ᾿ τὸ λιμάνι,<br>
			οἱ μάντες καὶ ὁ πλοίαρχος δὲν ξέρει τὶ νὰ κάνῃ.</p>

			<p>Τοῦ Ἅγιου τότε λείψανο ἐπῆγαν γιὰ νὰ δοῦνε,<br>
			ὅλοι ποὺ ταξιδεύανε καὶ νὰ προσευχηθοῦνε.</p>

			<p>Ἡ ἀγριεμένη θάλασσα ἐγίνηκε γαλήνη,<br>
			ὁ Ἅγιος τὸ θαῦμα τοῦ ἔκανε τὴν ὥρα ἐκείνη.</p>

			<p>Ὦ Ἅγιε Γεώργιε νέε Νεαπολίτη,<br>
			προσεύχου νὰ ‘χοῦμε Χριστοῦ τὰ ἐλπίδα καὶ τὴν πίστι.</p>

			</td>
		</tr>
	</table>
</div>

<hr>

</body>

</html>