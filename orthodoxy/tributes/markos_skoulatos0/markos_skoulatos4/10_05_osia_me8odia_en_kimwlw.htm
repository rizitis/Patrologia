<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Οσία Μεθοδία εν Κιμώλω</title>
<link rel="stylesheet" type="text/css" href="../styles.css">
</head>

<body lang="el">

<h1>Ὁσία Μεθοδία ἐν Κιμώλῳ</h1>

<p style="text-align: center">5 Ὀκτωβρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Ἀπὸ τὴν νῆσο Κίμωλο ἦν ἡ καταγωγή της<br>
			καὶ Κυκλαδίτες ἤτανε οἱ εὐσεβεῖς γονεῖς της.</p>

			<p>Πατέρας τῆς Ἰάκωβος, μητέρα τῆς Μαρία<br>
			ζοῦσαν μὲ εὐσέβεια ὅλοι τους στὴν οἰκία.</p>

			<p>Γονεῖς τῆς εἶχαν τρεῖς υἱοὺς καὶ πέντε θυγατέρες<br>
			καὶ ὅπως θέλει ὁ Θεὸς περνοῦσαν τὶς ἡμέρες.</p>

			<p>Ἀπὸ τὶς κόρες δεύτερη ἦταν ἡ Εἰρήνη<br>
			ποὺ Μεθοδία ἔπειτα ἁγίασεν ἐκείνη.</p>

			<p>Εἰρήνη τότε νεαρὴ ἦταν στὴν ἡλικία<br>
			καὶ τὴν ψυχὴ τῆς στόλιζε εἰς τοῦ Χριστοῦ θρησκεία.</p>

			<p>Σὲ ἡλικία ἔφθασε καὶ ἤθελε νὰ δώσῃ<br>
			καὶ στὸν Χριστὸ τὸ βίο της νὰ τὸν ἀφιερώσῃ.</p>

			<p>Γονεῖς τῆς ἀποφάσισαν νὰ παντρευτῇ Εἰρήνη<br>
			τοὺς ἔκανε ὑπακοὴ παντρεύτηκε ἐκείνη.</p>

			<p>Σύζυγο πῆρε ναυτικὸ ποὺ ἦταν ἀπ᾿ τὴν Χίο<br>
			ταξίδευε στὶς θάλασσες μὲ τὸ δικό του πλοῖο.</p>

			<p>Καὶ τότε ποὺ παντρεύτηκε ἐζοῦσε ἡ Εἰρήνη<br>
			ζωὴ πολὺ θεάρεστη τὴν ἐποχὴ ἐκείνη.</p>

			<p>Σὲ ἕνα ταξίδι ὁ σύζυγος εἰς τὴν Μικρὰ Ἀσία<br>
			ναυάγησε δὲν γύρισε στὴν Κίμωλο οἰκία.</p>

			<p>Ὅταν ὁσία ἔχασε τότε τὸν σύζυγόν της<br>
			τότε ἀποφάσισε τὸν ἱερὸ σκοπό της.</p>

			<p>Νὰ ἀφιερωθῇ εἰς τὸν Θεὸν νὰ ἀπαρνηθῇ τὸν κόσμο<br>
			καὶ νὰ βαδίζει ἐλεύθερη εἰς τοῦ Θεοῦ τὸ δρόμο.</p>

			<p>Τότε ἐκάρη μοναχὴ Κιμώλου Ἐκκλησία<br>
			καὶ ἀπὸ Εἰρήνη ἔλαβε ὄνομα Μεθοδία.</p>

			<p>Μεθόδιο τὸν ἔλεγαν τῆς Σύρου τὸ δεσπότη<br>
			καὶ ὄνομα στὴ μοναχὴ ὀνόμασε κατόπιν.</p>

			<p>Αἰσθάνθηκε πολλὴ χαρὰ τότε στὴ ζωή της<br>
			ποὺ τὴν ἀξίωσε ὁ Θεὸς πρώτη ἀπόφασί της.</p>

			<p>Νέκρωσε τὸ σῶμα της καὶ τὶς ἐπιθυμίες<br>
			σ᾿ ἕνα κελὶ ἐκλείστηκε κάνει ἀκολουθίες.</p>

			<p>Ἀνάγκη ὅταν ἤτανε βγαίνει ἀπ᾿ τὸ κελί της<br>
			πλησίον της νὰ ὠφελεῖ νὰ σώσῃ τὴν ψυχή της.</p>

			<p>Κατάκλειστη μέσ᾿ στὸ κελὶ ἔκανε ἀγρυπνία<br>
			μὲ προσευχὴ μὲ δάκρυα ἄσκηση καὶ νηστεία.</p>

			<p>Ὀλίγον ὕπνον ἔπαιρνε γιὰ ἀντοχὴ στὸ σῶμα<br>
			καὶ σὲ κρεβάτι ἔπεφτε ξύλινο δίχως στρῶμα.</p>

			<p>Ὅλη ἑβδομάδα ἐνήστευε νηστεία ἐτηροῦσε<br>
			ἐκτὸς Σαββατοκύριακο ποὺ τότε κοινωνοῦσε.</p>

			<p>Τρόφιμα καὶ ἐνδύματα πολλὰ τὶς ἔχουν φέρει,<br>
			καὶ ὅλα εἰς τοὺς ἀσθενεῖς καὶ τοὺς πτωχοὺς προσφέρει.</p>

			<p>Ἁγία Τεσσαρακοστὴ εἰς τὸ κελὶ κλεισμένη<br>
			ἐπίσκεψι δὲν δέχονταν, εἶν᾿ στὸ Θεὸ δοσμένη.</p>

			<p>Στὸ ἔξω μέρος τοῦ κελιοῦ εἶχε παραθυράκι<br>
			οἱ ἄρρωστοι ἐρχότανε τοὺς ἔδινε λαδάκι,</p>

			<p>ποὺ εἶχε μέσα στὸ κελὶ ἀκοίμητο καντήλι<br>
			ὅλοι ἐθεραπεύοντο τὴν ἐποχὴ ἐκείνη.</p>

			<p>Μελέτη Νόμου τοῦ Θεοῦ ἀσκοῦσε κάθε μέρα<br>
			Πετοῦσε στὰ οὐράνια ἀθῶα περιστέρα.</p>

			<p>Ἔγινε σκεῦος ἐκλεκτὸν εἰς τὴν στυλογραφία,<br>
			«ἐν λόγῳ, ἐν ἀναστροφῇ, ἐν πίστι ἐν ἀγνοία».</p>

			<p>Διδάσκαλος ἐγίνηκε ἔδινε τὴν ἐλπίδα<br>
			ἡ Μεθοδία ποὺ εἶχε τὴν Κίμωλο πατρίδα.</p>

			<p>Ὠφέλησε τοὺς χριστιανοὺς μὲ τὸ παράδειγμά της<br>
			βλέπανε ἐνάρετη ζωὴ καὶ τρέχανε κοντά της.</p>

			<p>Πολλοὺς εἰς τὴν μετάνοια τότε εἶχε γυρίσει<br>
			γιὰ ἄτακτον τὸ βίο τοὺς εἶχαν μετανοήσει.</p>

			<p>Μόνο γυναῖκες ἔβαζε στὸ ἀσκητήριό της<br>
			καὶ ἔπαιρναν παράδειγμα τὸ βίο τὸ δικό της.</p>

			<p>Μὲ τὴν οὐράνια ζωὴ ποὺ εἶχε ἡ Μεθοδία<br>
			δοξολογοῦσε τὸ Θεὸ μὲ θεία εὐωδία.</p>

			<p>Ἔλαβε χάρι ἀπ᾿ τὸ Θεὸ καὶ θαύματα νὰ κάνῃ,<br>
			τότε ποὺ ἦταν στὴ ζωή, ἀκόμα πρὶν πεθάνῃ.</p>

			<p>Λίγα θὰ σημειώσουμε ἀπὸ τὰ θαύματά της<br>
			ἄρρωστοι γίνονταν καλὰ ποὺ πήγαιναν κοντά της.</p>

			<p>Στὴν Κίμωλο ἕνας γεωργὸς πῆγε στὴν ὁσία<br>
			ποὺ εἶχε ὄγκο στὸ λαιμὸ ζητοῦσε θεραπεία.</p>

			<p>Ἡ ὁσία τὸν ἐσταύρωσε τὸν πότισε καὶ λάδι<br>
			ὁ ὄγκος διαλύθηκε καὶ τὸν Θεὸ δοξάζει.</p>

			<p>Γυναίκα τὴν παρακαεῖ ποὺ πρῶτα ἦταν στείρα<br>
			δὲν εἶχε τέκνο νὰ χαρεῖ καὶ αὐτὴ ἡ κακομοίρα.</p>

			<p>Καὶ προσευχήθηκε θερμὰ τότε ἡ Μεθοδία<br>
			Θεὸν ἐπαρακάλεσε τῆς ἔστειλεν παιδία.</p>

			<p>Ἄλλη γυναίκα ἀρρώστησε ἀσθένεια μεγάλη<br>
			λάδι ἀπ᾿ τὸ ἀκοίμητο καντήλι νὰ τῆς βάλει.</p>

			<p>Ὁσία τὴν ἐστάυρωσε κάνει τὴν προσευχή της<br>
			γυναίκα ἔγινε καλὰ χαιρόταν ἡ ψυχή της.</p>

			<p>Ἄλλη γυναίκα στῆθος της μὲ ὄγκο εἶχε πονέσει<br>
			στὴ Μεθοδία ἔτρεξε νὰ τὴν ἐθεραπεύσῃ.</p>

			<p>Ὁσία μὲ τὶς προσευχὲς καὶ ἁγιασμένο λάδι<br>
			ὄγκος ἐξαφανίστηκε καὶ ἔφυγε τροχάδι.</p>

			<p>Καὶ ἱερέα ἀσθενῆ σταύρωσε ἡ ὁσία<br>
			ἀμέσως ἔγινε καλά, εὑρῆκε θεραπεία.</p>

			<p>Ἔλαβε χάρι ἀπ᾿ τὸ Θεὸ τότε ἡ Ἁγία<br>
			ποὺ τοὺς ἀρρώστους σταύρωνε καὶ βρίσκαν θεραπεία.</p>

			<p>Ἡ Μεθοδία ἔκανε ἀγώνα στὴ ζωή της<br>
			τὴν βοηθοῦσε ὁ Θεὸς μέχρι τὴν κοίμησή της.</p>

			<p>Σαράντα καὶ τριῶν ἐτῶν ἦταν στὴν ἡλικία<br>
			πέντε Ὀκτωβρίου κοίμησις εἶν᾿ ἡ ἡμερομηνία.</p>

			<p>Τὴν ἄλλη μέρα εὐλύγιστα χέρια μαζὶ μὲ σῶμα<br>
			τῆς Μεθοδίας ἤτανε σὰν ζωντανὰ ἀκόμα.</p>

			<p>Κάτοικοι ὅλοι του νησιοῦ τ᾿ Ἅγιον Λείψανό της<br>
			τὸ ἔθαψαν μὲ εὐλάβεια στὸν τάφο τὸ δικό της.</p>

			<p>Τίμησες τὶς Κυκλάδες μᾶς ὁσία Μεθοδία<br>
			προσεύχου πάντα στὸ Θεὸ νὰ βροῦμε σωτηρία.</p>

			</td>
		</tr>
	</table>
</div>

<hr>

</body>

</html>