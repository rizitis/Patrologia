<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Μάρτυς Σεβαστιανός</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Μάρτυς Σεβαστιανός</h1>

<p style="text-align: center">18 Δεκεμβρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Μεγάλα τὰ μαρτύρια οἱ ἅγιοι ἐτότες,<br>
			τοὺς κάνανε τοὺς χριστιανοὺς Νέρωνα στρατιῶτες.</p>

			<p>Χέρια καὶ πόδια κόβανε, τοὺς βγάζανε τὰ μάτια,<br>
			ὅλο τὸ σῶμα κάνανε λουρίδες καὶ κομμάτια.</p>

			<p>Ὁ Ἅγιος Σεβαστιανὸς μαζὶ μὲ συντροφιά του,<br>
			εἴδανε βάσανα πολλὰ τὰ μάτια τὰ δικά του.</p>

			<p>Ἐπήγαινε στὶς φυλακὲς κινδύνευε ἡ ζωή του<br>
			τοὺς χριστιανοὺς δυνάμωνε μὲ θεία συμβουλή του.</p>

			<p>Στὰ φυλακὴ ἐβάλανε Μάρκο καὶ Μαρκελίνο<br>
			ἦταν ἀδέρφια σαρκικὰ ἐν τῷ καιρὸ ἐκεῖνο.</p>

			<p>Στὴ φυλακὴ οἱ ἄπιστοι τοὺς εἶχαν τιμωρία,<br>
			διότι δὲν ἐκάνανε στὰ εἴδωλα θυσία.</p>

			<p>Τότε ἐξεστρατεύτηκαν ὅλοι οἱ συγγενεῖς τους,<br>
			γυναῖκες καὶ τὰ τέκνα τους, ἀδέλφια καὶ γονεῖς τους.</p>

			<p>Τοὺς ἐπίεζαν οἱ συγγενεῖς νὰ ἀλλαξοπιστήσουν,<br>
			νὰ προσκυνήσουν εἴδωλα μαζί τους γιὰ νὰ ζήσουν.</p>

			<p>Πρῶτος ποὺ πῆγε φυλακὴ ἤτανε ὁ πατέρας<br>
			φυλακισμένα δύο παιδιὰ ἔκλαιγε κάθε μέρα.</p>

			<p>Τοὺς εἶπε πράγματα πολλὰ νὰ λυπηθοῦν πατέρα<br>
			εἶδε ποὺ δὲν μετανοοῦν καὶ ἀρχίσει ἡ μητέρα.</p>

			<p>Τὰ εἶδε μὲς στὴ φυλακὴ τραβοῦσε τὰ μαλλιά της<br>
			ἡ μάνα περισσότερο πονάει τὰ παιδιά της.</p>

			<p>Σᾶς ἔδωσα τὸ γάλα μου γιὰ νασας μεγαλώσω<br>
			καὶ ἂν πάθετε μαρτύρια ἀπ᾿ τὸ κακὸ θὰ λιώσω.</p>

			<p>Ὅταν τελειῶσαν οἱ γονεῖς ἐπῆγαν ἐμπροστά τους<br>
			γυναῖκες τους ποὺ κράταγαν παιδιὰ στὴν ἀγκαλιά τους.</p>

			<p>Ἐκλαίγανε μὲ τὰ παιδιὰ σὰν νὰ εἶδαν τὴν τιμωρία,<br>
			τοὺς ἄνδρες τοὺς ἐλέγανε πὼς ἔχουν ἀσπλαχνία.</p>

			<p>Ἐκλαίγανε καὶ τὰ παιδιὰ καὶ ἐθρηνολογοῦσαν<br>
			ποὺ θὰ σκοτῶναν τοὺς γονεῖς καὶ ὀρφανὰ θὰ ζοῦσαν.</p>

			<p>Ἔκλαιγαν καὶ οἱ μάρτυρες πονοῦσαν σὰν πατέρες<br>
			καὶ ὅλη ἡ οἰκογένεια πενθοῦσε αὐτὲς τὶς μέρες.</p>

			<p>Ἐκεῖ ὁ Σεβαστιανὸς φάνηκε παλλικάρι<br>
			κηρύττει Ἰησοῦν Χριστὸν δύναμη σὰν λιοντάρι.</p>

			<p>Εἰς τῶν μαρτύρων συγγενεῖς ἔκανε ὁμιλία<br>
			νὰ πάψουνε τὰ κλάματα νὰ ἔχουν ἠρεμία.</p>

			<p>Τοὺς εἶπε δίκιο θὰ εἴχανε στὴν λύπη τοὺς τὴν τόση<br>
			ἐὰν τοῦ ἀνθρώπου ἡ ζωὴ στὴ γῆ θὰ εἶχε τελειώσει.</p>

			<p>Ἡ πίστι ἡ ὀρθόδοξη ποὺ εἶναι ἡ ἀλήθεια<br>
			λέγει αἰώνια ζωὴ δὲν εἶναι παραμύθια.</p>

			<p>Καὶ ὅποιος γιὰ Χριστὸν ἐδῶ τὸ αἷμα του θὰ χύσῃ<br>
			σίγουρα ἀτελεύτητη ζωὴ ἐκεῖ θὰ ζήσει.</p>

			<p>Γι᾿ αὐτὸ λοιπὸν τὰ γήινα ἂς τὰ καταφρονοῦμε<br>
			νὰ ζήσωμε κατὰ Χριστὸν αἰώνια νὰ ζοῦμε.</p>

			<p>Καὶ ἔπειτα εἰς τοὺς μάρτυρες παρραγγελία δίνει<br>
			νὰ εἶναι ἀμετακίνητοι στὴν πίστι τοὺς ἐκεῖνοι.</p>

			<p>Γενναῖοι ἀμετακίνητοι μὴν φοβηθοῦν καθόλου<br>
			καὶ θὰ εἶναι πάντα νικητὲς στὴν πλάνη τοῦ διαβόλου.</p>

			<p>Σὰν τέλειωσε ὁ ἅγιος αὐτὴ τὴν ὁμιλία<br>
			ἦρθε φωνὴ ἐξ οὐρανοῦ, λαμπρὴ φωτοχυσία.</p>

			<p>Καὶ τότε ἐκατάλαβαν πὼς ἐπιβεβαιώνει<br>
			τὰ λόγια ποὺ εἶπε ὁ ἅγιος Θεὸς τὰ συμπληρώνει.</p>

			<p>Σὰν ἄκουσε μιὰ ἄρρωστη ὁσίου ὁμιλία<br>
			τὴν σταύρωσε ὁ ἅγιος καὶ βρῆκε θεραπεία.</p>

			<p>Γάιος ἀρχιεπίσκοπος ποὺ ἤτανε στὴ Ρώμη<br>
			φιλοῦσε Σεβαστιανὸ ποὺ εἶχε ἀνδρεία γνώμη.</p>

			<p>Ἐβλέπανε οἱ ἄνθρωποι τὴν ἅγια ζωή του<br>
			καὶ πίστευαν εἰς τὸν Χριστὸν μὲ τὴν διαγωγή του.</p>

			<p>Τοὺς χριστιανοὺς ὁ ἔπαρχος βγάζει διαταγή του<br>
			νὰ γίνονται μαρτύρια νὰ χαίρεται ἡ ψυχή του.</p>

			<p>Γυναίκα νὰ προσευχηθῇ πάει στὴν Ἐκκλησία<br>
			τὸ ὄνομά της ἤτανε Ζωὴ στὴν κοινωνία.</p>

			<p>Στὸν ἄρχοντα τὴν ὁδηγοῦν νὰ ἀλλάξῃ τὴν θρησκεία<br>
			οἱ στρατιῶτες ἔκαναν βάσανα τυραννία.</p>

			<p>Ὁ ἄρχοντας προσπάθησε μυαλό της νὰ γυρίσει<br>
			τὰ εἴδωλα νὰ προσκυνᾶ νὰ μὴν τὴν τυραννήσῃ.</p>

			<p>Σὰν εἶδε καὶ ἀρνήθηκε διέταξε καὶ πάλι<br>
			νὰ τὴν κρεμάσουνε ψηλὰ καὶ κάτω τὸ κεφάλι.</p>

			<p>Ὅμως ἡ Ζωὴ δὲν ἄντεξε σὲ λίγο εἶχε πεθάνει<br>
			καὶ ὁ ἄπιστος ὁ ἔπαρχος σκέφτηκε τὶ νὰ κάνῃ.</p>

			<p>Τῆς δένουν πέτρα στὸ λαιμὸ στοῦ Τίβερη ποτάμι<br>
			ἐκεῖ μαρτύρησε ἡ Ζωὴ ἔπλεε σὰν καλάμι.</p>

			<p>Ζωῆς ὁ ἄντρας τὸ ἄκουσε ποτάμι πάει νὰ ψάξῃ<br>
			τὸ λείψανο γυναίκας του νὰ τὸ ἐνταφιάσῃ.</p>

			<p>Πῆρε καὶ Κλαύδιο μαζὶ αὐτοῦ τὸ ὄνομά του<br>
			ὅμως ἀνθρῶποι τῆς φρουρᾶς τοὺς πήρανε κοντά τους.</p>

			<p>Τοὺς ἐμαστίγωσαν σκληρὰ γιατὶ δὲν προσκυνοῦσαν<br>
			τὰ εἴδωλα τὰ ψεύτικα καὶ τοὺς ἐτυραννοῦσαν.</p>

			<p>Τοὺς δέσαν πέτρα στὸ λαιμὸ στὸν Τίβερη τοὺς ρίχνουν<br>
			αἱμοβόροι ἀγριάνθρωποι τὴν ἀσπλαχνία δείχνουν.</p>

			<p>Μάρκο καρφώνουν μὲ καρφιὰ καὶ μάρτυρα Μαρκελίνο<br>
			καὶ βρῆκαν θάνατο σκληρὸ πικρὸ σὰν τὸ Κινίνο.</p>

			<p>Ἅγιον Σεβαστιανὸ ἄφησαν τελευταία<br>
			τοῦ κάνει ὁ Διοκλητιανὸς ἀνάκριση ὡραία.</p>

			<p>Ὁ ἅγιος τὸν βασιλιὰ ἀμέσως τὸν προσβάνει<br>
			ποὺ τοῦ εἶπε πὼς γιὰ τὸν Χριστὸ θέλει νὰ ἀποθάνει.</p>

			<p>Τρελάθηκε ὁ βασιλιὰς ἀμέσως διατάζει<br>
			νὰ σκεπαστῇ τὸ σῶμα του νὰ σκούζει νὰ σπαράζει.</p>

			<p>Τὸν πῆγαν γιὰ ἐκτέλεση κάνει τὴν προσευχή του<br>
			μὲ σφαῖρες σὰν τὸν ἀχινὸ γέμισαν τὸ κορμί του.</p>

			<p>Δεκάτη ὀγδόη ἤτανε τοῦ μήνα Δεκεμβρίου<br>
			ποὺ πέταξε ἡ ψυχούλα του στὰ χέρια τοῦ Κυρίου.</p>

			<p>Μιὰ εὐσεβὴς ἀρχόντισσα, στὸ ὄνομα Λουκίνη,<br>
			τοῦ ἅγιου τὸ λείψανο τὸ ἔθαψε ἐκείνη.</p>

			<p>Μάρτυρα Σεβαστιανὲ εἰς τὴν χριστιανοσύνη<br>
			δέηση κάνε στὸν Θεὸ φώτιση νὰ μᾶς δίνει.</p>

			</td>
		</tr>
	</table>
</div>

<hr>

</body>

</html>