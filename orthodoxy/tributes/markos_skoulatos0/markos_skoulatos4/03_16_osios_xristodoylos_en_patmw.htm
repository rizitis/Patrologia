<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Χριστόδουλος εν Πάτμω</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Χριστόδουλος ἐν Πάτμῳ</h1>

<p style="text-align: center">16 Μαρτίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Ὁ Ὅσιος γεννήθηκε στὴ Νίκαια μιὰ μέρα,<br>
			Θεόδωρο πατέρα του καὶ Ἄννα τὴν μητέρα.</p>

			<p>Ἔφυγαν ἀπ᾿ τὴν Νίκαια, πῆγαν στὴ Βυθηνία,<br>
			σὲ ἕνα πολὺ μικρὸ χωριό, κι εὑρῆκαν ἡσυχία.</p>

			<p>Ὅμως παιδιὰ δὲν εἴχανε, ἤτανε λυπημένοι,<br>
			τοὺς ἔστειλε ἕνα ὁ Θεὸς καὶ εἶν᾿ εὐχαριστημένοι.</p>

			<p>Ἀγόρι ἦταν τὸ παιδί, ὀνομάζουν Ἰωάννη,<br>
			ἦν ταπεινὸς καὶ ἔξυπνος, κάθε ἐργασία κάνει.</p>

			<p>Ἁγία Γραφὴ ἀχόρταγα ἄρχισε νὰ διαβάζῃ,<br>
			καὶ ὅλου τοῦ κόσμου τὰ ἀγαθά, στὴν ἄκρη αὐτὸς τὰ βάζει.</p>

			<p>Γονεῖς τὸν ἀρραβώνιασαν, θέλουν νὰ τὸν παντρέψουν,<br>
			νὰ πάρῃ σύζυγο καλή, νὰ τὸν νοικοκυρέψουν.</p>

			<p>Ὁ Ἰωάννης θεωρεῖ τοῦ σατανᾶ πλεκτάνη,<br>
			καὶ ἀπεφάσισε τὸ θέλημα Θεοῦ αὐτὸς νὰ κάνῃ.</p>

			<p>Βρῆκε ἕνα πνευματικό, ἐνάρετο πατέρα,<br>
			Μικρᾶς Ἀσίας Ὄλυμπο ἀνέβηκε μιὰ μέρα.</p>

			<p>Εἰς τὴν Μονὴ τὸν ἔβαλε καὶ μοναχὸ τὸν κάνει,<br>
			Χριστόδουλο ὀνόμασε τὸν πρῴην Ἰωάννη.</p>

			<p>Ὁ γέροντας κοιμήθηκε τότε σὲ τρία χρόνια·<br>
			λυπήθηκε ὁ Χριστόδουλος, τοῦ εἶχε μιὰ συμπόνια.</p>

			<p>Πέτρου καὶ Παύλου ἤθελε τάφους νὰ προσκυνήσῃ,<br>
			γιὰ Ρώμη ὁ Χριστόδουλος τότε εἶχε ξεκινήσει.</p>

			<p>Τοὺς τάφους σὰν προσκύνησε, τοὺς ἐπαρακαλοῦσε,<br>
			μὲ προσευχὴ βοήθεια δικιά τους ἐζητοῦσε.</p>

			<p>Στὸν ὕπνο του τοῦ εἴπανε θάρρος καὶ καρτερία<br>
			νὰ ἔχῃ πάντα στὴ ζωή, νὰ πάρῃ τὰ βραβεῖα.</p>

			<p>Ἐπῆγε Ἱεροσσόλυμα σὰν ἔφυγε ἀπ᾿ τὴν Ρώμη,<br>
			στὸ Γολγοθᾶ προσκύνησε καὶ Βηθλεὲμ ἀκόμη.</p>

			<p>Εἰκοσιπέντε ἦν χρονῶν, ἔγινε παλλικάρι,<br>
			τὰ μοναστήρια γύριζε, δύναμι σὰν λιοντάρι.</p>

			<p>Τροφή του πάντα ἤτανε ψωμί, νερό, ἁλάτι,<br>
			καὶ εἶχε ὕπνο λιγοστό, ξεκούραζε τὴν πλάτη.</p>

			<p>Ἐτότε στὴν Ἀνατολὴ ἔφριξαν σὰν θηρία,<br>
			ἄθεοι μωαμεθανοὶ γιὰ τοῦ Χριστοῦ θρησκεία.</p>

			<p>Ὁ ὅσιος Χριστόδουλος ζητοῦσε κατοικία,<br>
			ὁ πατριάρχης εἰς τὴν Κῶ τὸν στέλνει κατευθείαν.</p>

			<p>Τοῦ ἔδωσαν χρήματα πολλά, ἔχτισε μοναστήρι,<br>
			γιὰ νὰ δοξάζεται ὁ Θεὸς νὰ ζοῦν καὶ καλογῆροι.</p>

			<p>Στὴν Κῶ ὅλοι ἐθαύμαζαν τὴν ἀρετὴ ὁσίου,<br>
			εἶχε πολλὴ πραότητα καὶ χάρι τοῦ Κυρίου.</p>

			<p>Τὸν ἐνοχλοῦσαν οἱ ἄνθρωποι, ἤθελε ἡσυχία,<br>
			στὴν Πάτμο νὰ μετατεθῇ, ζητοῦσε εὐκαιρία.</p>

			<p>Ζητεῖ ἀπὸ τὸ βασιλιὰ ποὺ πῆγε εἰς τὴν Πόλι,<br>
			στὴν Πάτμο γιὰ νὰ τοῦ δοθῇ ἡ ἐξουσία ὅλη.</p>

			<p>Ὁ αὐτοκράτωρ πρόθυμος τὴν Πάτμο τοῦ δωρίζει,<br>
			ὁ ὅσιος Χριστόδουλος νὰ τήνε διορίζει.</p>

			<p>Στὴν Πάτμο πάει ὁ ὅσιος καὶ κτίζει μοναστήρι,<br>
			ὁ ἴδιος εἶν᾿ ἡγούμενος, οἱ ἄλλοι καλογῆροι.</p>

			<p>Ὅμως νερὸ δὲν ἔχει ἐκεῖ, κάνει τὴν προσευχή του,<br>
			κι ἔτρεξε ἄφθονο νερὸ μετὰ ἀπὸ τὴν εὐχή του.</p>

			<p>Ἀκόμα μέχρι σήμερα στὸ ἴδιο μέρος τρέχει,<br>
			εἶναι νερὸ γλυκύτατο, τὸ μοναστήρι βρέχει.</p>

			<p>Κάποτε ὑποφέρανε ἄνθρωποι ἀπὸ πείνα,<br>
			κι ἐπήγαιναν στὸν ὅσιο τότε τὰ χρόνια ἐκεῖνα.</p>

			<p>Ὁ ὅσιος τοὺς λυπότανε, δὲν χάλαγε χατίρι,<br>
			καὶ ὅλοι ἐτρῶγαν κι ἔπιναν ἐκεῖ στὸ μοναστήρι.</p>

			<p>Μιὰ ἡμέρα ἐδιέταξε ὅσιος τὸν ταμία,<br>
			στὸν κόσμο ὅλο ποὺ εἶναι ἐκεῖ νὰ ἔχῃ τραπεζαρία.</p>

			<p>Ἔχουμε λίγα τρόφιμα, ταμίας ἀπαντάει,<br>
			τὰ πράγματα εἶναι δύσκολα, ὁ κόσμος γιὰ νὰ φάῃ.</p>

			<p>Τοῦ λέγει πρῶτα ὁ ὅσιος· πρῶτα νὰ κανονίζῃς<br>
			τὴν δύναμι ποὺ ἔχει ὁ Θεὸς καὶ νὰ ὑπολογίζῃς.</p>

			<p>Μόλις τὰ εἶπε ὁ ὅσιος, ἔγινε ἕνα θαῦμα<br>
			ἡ τράπεζα ἐγέμισε μὲ φαγητὰ ἐν τῷ ἅμα.</p>

			<p>Χορτάσανε σὰν ἔφαγαν ὅλοι ἐκεῖ ἀνθρῶποι,<br>
			καὶ τὸν Θεὸν εὐχαριστοῦν ποὺ εἶν᾿ σὲ δικοί τους τόποι.</p>

			<p>Ὁ ὅσιος προαισθάνθηκε τότε τὴν κοίμησί του,<br>
			τοὺς μοναχοὺς ἐκάλεσε, δίνει τὴν συμβουλή του.</p>

			<p>Ὅταν τοὺς ἐπαράγγελνε καὶ ἔδινε ὁδηγία,<br>
			φοβήθηκαν Ἀγαρηνοὺς καὶ πῆγαν στὴν Εὐβοία.</p>

			<p>Εἶπε νὰ ξεκινήσουνε στὴν Πάτμο γιὰ νὰ πᾶνε,<br>
			ἐλευθερώθη τὸ νησὶ κι ἀμέσως ξεκινᾶνε.</p>

			<p>Τὸ ταπεινό μου λείψανο νὰ πάρετε μαζί σας,<br>
			νὰ τὸ ἔχετε παρηγοριά, σὰν εἶστε μοναχοί σας.</p>

			<p>Καὶ ὅταν τοὺς εὐλόγησε, ἐπέταξε ἡ ψυχή του<br>
			τοῦ ὅσιου Χριστόδουλου νὰ ἔχουμε τὴν εὐχή του.</p>

			<p>Χίλια ἑκατὸν ἕνα ἤτανε, δεκαέξι τοῦ Μαρτίου,<br>
			ἡ κοίμησις ποὺ ἔγινε ἐτότες τοῦ ὁσίου.</p>

			<p>Τὸ ἱερόν του λείψανο εἶν᾿ ἀρωματισμένο,<br>
			καὶ εἰς τῆς Πάτμου τὸ νησὶ τὄχουν ταφιασμένο.</p>

			<p>Θὰ γράψουμε δύο θαύματα πολλὰ ποὺ εἶχε κάνει<br>
			ὅταν ἐζοῦσε στὴ ζωὴ καὶ ὅταν εἶχε πεθάνει.</p>

			<p>Βοσκὸς ἀπὸ τὴν Κάλυμνο ἐπῆγε στὴ γιορτή του,<br>
			τὸν τιμωρεῖ ὁ ἅγιος γιὰ τὴν διαγωγή του.</p>

			<p>Ἐπῆγε κι ἐπροσκύνησε, εἶχε πολὺ λαχτάρα,<br>
			καὶ κομματάκι ἔκοψε ἀπὸ ἁγίου κάρα.</p>

			<p>Ὑπέστη ἀτυχήματα στὴν οἰκογένειά του,<br>
			κατόπιν τὸ ἐπέστρεψε μὲ τὴν μετάνοιά του.</p>

			<p>Ἐπῆγε ἕνας φοραντζῆς σκληρὸς στὸ μοναστήρι,<br>
			μεγάλο φόβο ἔνιωσαν τότε οἱ καλογῆροι.</p>

			<p>Οἱ μοναχοὶ τοῦ μίλησαν καὶ τὸν παρακαλοῦνε,<br>
			δὲν ἔχουν νὰ πληρώσουνε, τοὺς φόρους ποὺ ζητοῦνε.</p>

			<p>Κατόπι ἐμετανόησε, φουρτούνα τόνε πιάνει<br>
			συγνώμη ἀπὸ τοὺς μοναχοὺς ζητεῖ εἰς τὸ λιμάνι.</p>

			<p>Ὦ Ἅγιε Χριστόδουλε, κάνε γιὰ ἐμᾶς πρεσβείας,<br>
			νὰ ἔχωμε βοήθεια Χριστοῦ καὶ Παναγίας.</p>

			</td>
		</tr>
	</table>
</div>

<hr>

</body>

</html>