<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Μάρτυς Υάκινθος ο Κουβικουλάριος</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Μάρτυς Ὑάκινθος ὁ Κουβικουλάριος</h1>

<p style="text-align: center">3 Ἰουλίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td>
			<p>Τρεῖς Ἰουλίου πάντοτε ἑορτάζει ἡ Ἐκκλησία<br>
			τὸν Ἅγιο Ὑάκινθο ἀπὸ τὴν Καισαρεία.</p>

			<p>Τότε παντοῦ Τραϊανὸ εἴχανε βασιλέα,<br>
			εἰδωλολάτρης ἤτανε καὶ εἶχε καὶ παρέα.</p>

			<p>Ὑάκινθος εἰκοσαετὴς ἦταν στὴν ἡλικία<br>
			εἰς βασιλέως ἀνάκτορο εἶχεν ὑπηρεσία.</p>

			<p>Μὲ ἦθος καὶ σεμνότητα ἤτανε στολισμένος,<br>
			πίστι Χριστοῦ ἀπὸ γονεῖς ἀπὸ μικρὸς δοσμένος.</p>

			<p>Κάνει γιορτὴ ὁ βασιλιάς, τὰ εἴδωλα τιμάει,<br>
			σὲ φαγητὰ εἰδωλόθυτα τὸν κόσμο προσκαλάει.</p>

			<p>Ἑόρταζαν καὶ ἔτρωγαν ὅλοι οἱ αὐλικοί του,<br>
			οἱ πάντες ὑπακούανε εἰς τὴν διαταγή του.</p>

			<p>Ὁ ἅγιος Ὑάκινθος ἐπῆγε σὲ μιὰν ἄκρη,<br>
			καὶ στὸν ἀληθινὸ Θεὸ προσεύχεται μὲ δάκρυ.</p>

			<p>Ὅλοι οἱ ἄλλοι ἔτρωγαν ὡς λύκοι πεινασμένοι,<br>
			ἀπὸ τὰ εἰδωλόθητα ποὺ ἦταν καλεσμένοι.</p>

			<p>Κάποιος συστρατιώτης του, τοῦ ἔγινε προδότης<br>
			ποὺ ὑπηρέτης ἤτανε τοῦ σατανᾶ ἐν πρώτοις.</p>

			<p>Πῆγε εἰς τὸ βασιλιά, Ὑάκινθο προδίδει,<br>
			πὼς στὸν ἀληθινὸ Θεὸ τὴν προσευχή του δίδει.</p>

			<p>Δὲν ὑπακούει, βασιλιά, εἰς τὰ προστάγματά σου,<br>
			δὲν θυσιάζει στοὺς θεούς, δὲν τρώει τὰ φαγητά σου.</p>

			<p>Σὰν τ᾿ ἄκουσε ὁ βασιλιάς, ἀμέσως διατάζει,<br>
			νὰ φέρουν τὸν Ὑάκινθο καὶ εὐθὺς τὸν ἐξετάζει.</p>

			<p>Ἀμέσως τὸν διέταξε ν᾿ ἀφήσῃ ἀνοησίες,<br>
			νὰ φάγῃ ἀπὸ τὰ φαγητὰ ποὺ εἶναι ἀπὸ θυσίες.</p>

			<p>Καὶ ὁ γενναῖος ἀθλητὴς ἔκανε τὸ σταυρό του,<br>
			καὶ ἤτανε Ὑάκινθου ὁ βασιλιὰς ἐμπρός του.</p>

			<p>Νὰ μὴν τὸ σώσω ἐγὼ ποτέ, τοῦ λέει, βασιλιά μου,<br>
			τὰ μολυσμένα κρέατα νὰ βάλω στὴν κοιλιά μου.</p>

			<p>Ἤθελα ὅμως καὶ ἐσὺ Χριστὸν νὰ ἀναγνωρίσῃς,<br>
			καὶ μὴν λατρεύεις δαίμονες τὰ εἴδωλα ν᾿ ἀφήσῃς.</p>

			<p>Ὅσοι τὸν ἄκουγαν ἐκεῖ τὴν ὥρα ποὺ μιλοῦσε,<br>
			ἔξω φρενῶν ἐγίνανε ποὺ τὰ εἴδωλα ἐμισοῦσε.</p>

			<p>Ἀνόητο καὶ ἐγωιστὴ τὸν εἶπε ὁ βασιλέας,<br>
			ποὺ γιὰ ἀληθινὸ Θεὸ τοῦ μίλησε ὡραία.</p>

			<p>Τὰ εἴδωλα λατρεύουμε, ἔχουμε γιὰ θεούς μας,<br>
			αὐτὸν ποὺ λὲς δὲν ξέρουμε, οὔτε ἀπὸ πρόγονούς μας.</p>

			<p>Τοῦ βασιλέως ἀπήντησε Ὑάκινθος μὲ θάρρος,<br>
			καὶ δὲν τὸν ἐφοβήθηκε καὶ ἂς ἦταν καὶ φαντάρος.</p>

			<p>Τοῦ εἶπε εἶν᾿ ἀνάξιος τὸν Κτίστη νὰ γνωρίσῃ,<br>
			ποὺ ἔκανε τὸν οὐρανό, τὴν θάλασσα, τὴν κτίσι.</p>

			<p>Φιλόχριστους εἶχα γονεῖς, ἔμαθα νὰ λατρεύω<br>
			Χριστὸν ἀληθινὸν Θεὸν ἔμαθα καὶ πιστεύω.</p>

			<p>Θηρίο ἦν ὁ βασιλιάς, δέταξε στὸ σῶμα<br>
			νὰ τὸν βασανίζουνε, νὰ δέρνουνε τὸ στόμα.</p>

			<p>Ξεσχίζουν μὲ τὰ νύχια τους, τοῦ ἄνοιγαν τὸ στόμα,<br>
			κρέατα εἰδωλόθυτα τὸν τάϊζαν ἀκόμα.</p>

			<p>Εἶχε σφραγίδα τοῦ Χριστοῦ, τίποτα δὲν παθαίνει,<br>
			τὸ σῶμα του καὶ ἡ ψυχὴ δὲν ἦταν μολυσμένη.</p>

			<p>Τρελάθηκε ὁ Τραϊανός, εἶδε αὐτὰ ποὺ κάνει<br>
			καὶ ἔβγαλε διαταγὴ στὴ φυλακὴ τὸν βάνει.</p>

			<p>Τὸν βγάζει ἀπὸ τὴν φυλακὴ γιὰ νὰ τὸν καλοπιάσῃ,<br>
			καὶ εἰς τοὺς ψεύτικους θεοὺς λέγει νὰ θυσιάσῃ.</p>

			<p>Τοῦ λέγει· εἶμαι χριστιανός, πίστι μου δὲν ἀλλάζω,<br>
			καὶ γιὰ τὴν πρόσκαιρη ζωὴ ψυχή μου δὲν κολάζω.</p>

			<p>Ὁ τύραννος κοκκίνησε τότε ἀπ᾿ τὸ θυμό του,<br>
			διέταξε νὰ κρεμαστῇ νὰ γδέρνουν τὸ πλευρό του.</p>

			<p>Κοκκίνησαν οἱ βασανιστὲς μὲ αἷμα τοῦ Ἁγίου,<br>
			σύμφωνα μὲ διαταγὴ Τραϊανοῦ ἀγρίου.</p>

			<p>Στὰ βάσανά του ὁ μάρτυρας τὸ βασιλιὰ φωνάζει,<br>
			πὼς εἶναι δοῦλος τοῦ Χριστοῦ, μὲ τίποτα δὲν τρομάζει.</p>

			<p>Διέταξε ὁ βασιλιὰς νὰ τόνε φυλακίσουν<br>
			καὶ μόνο εἰδωλόθυτα φαγιὰ νὰ τὸν ταΐσουν.</p>

			<p>Κρέατα εἰδωλόθυτα τοῦ πήγαιναν νὰ φάγῃ<br>
			νηστεία καὶ μὲ προσευχὴ τὶς ὧρες του περνάει.</p>

			<p>Τριάντα μέρες καὶ ὀκτὼ στὴ φυλακὴ κλεισμένος,<br>
			διὰ τὴν πίστι στὸν Χριστὸ ἦταν βασανισμένος.</p>

			<p>Εἶδε ὁ ἀρχιφύλακας τὴν τελευταία ἡμέρα,<br>
			στὴ σκοτεινὴ τὴν φυλακὴ φῶς ἔλαμπε σὰν ἡμέρα.</p>

			<p>Στὸν ἅγιο χαρούμενο εἶδε τὸ πρόσωπό του,<br>
			δύο λευκοφόροι Ἄγγελοι βρίσκονταν στὸ πλευρό του.</p>

			<p>Ἕνας σκεπάζει σῶμα του, ὁ ἄλλος ἀπ᾿ τὴν ἄλλη,<br>
			ἔβαζε φωτοστέφανο στ᾿ ἁγίου τὸ κεφάλι.</p>

			<p>Τρόμαξε ὁ φύλακας, πάει στὸν βασιλέα,<br>
			ἐκεῖ τοῦ ἐξιστόρησε γιὰ πράγματα σπουδαῖα.</p>

			<p>Τύραννος ἄπιστο σκυλί, εἶπε, εἶν᾿ φαντασίες,<br>
			καὶ τότε ἐδιέταξε μεγάλες τιμωρίες.</p>

			<p>Σὲ δύο ἡμέρες τὸν καλεῖ, νἄρθῃ πάλι μπροστά του,<br>
			ἅγιον ἐφοβέριζε μὲ βαρβαρότητά του.</p>

			<p>Σὰν ἄνοιξαν τὴν φυλακή, τὸν βρῆκαν πεθαμένο,<br>
			καὶ γύρω-γύρω Ἄγγελοι λαμπάδες ἀναμμένο.</p>

			<p>Διέταξε ὁ βασιλιάς, φρουροῦν τὸ λείψανό του,<br>
			νὰ μὴν τὸ πάρουν χριστιανοὶ καὶ σκάσῃ ἀπ᾿ τὸ κακό του.</p>

			<p>Τὴ νύχτα ὅμως Ἄγγελος φωτίζει ἱερέα,<br>
			Τιμόθεο ὀνόματι, τὸ ἐκήδευσεν ὡραία.</p>

			<p>Σὲ μία χήρα τὄδωσε νὰ τὸ διαφυλάξῃ,<br>
			σὲ μαρμαρένια λάρνακα τὸ εἶχε αὐτὴ φυλάξει.</p>

			<p>Σαράντα μέρες ἔμεινε δίχως νερὸ καὶ γεῦμα,<br>
			τρεφότανε στὴ φυλακὴ μὲ ἅγιον τὸ Πνεῦμα.</p>

			<p>Μὲ πίστι καὶ μὲ προσευχὴ περνοῦσε τὴν ζωή του<br>
			κι ἁγίασε ὁ Ὑάκινθος αἰώνια τὴν ψυχή του.</p>

			<p>Παρέδωσε τὸ πνεῦμα του, στὶς τρεῖς τοῦ Ἰουλίου,<br>
			καὶ εἶναι ἀγαλλώμενος εἰς τὰς αὐλὰς Κυρίου.</p>

			<p>Ὦ ἅγιε Ὑάκινθε, ἄνθος τοῦ Παραδείσου,<br>
			προσεύχου πάντοτε γιὰ ἐμᾶς, νἄχωμε τὴν εὐχή σου.</p>

			</td>
		</tr>
	</table>
</div>

<hr>

</body>

</html>
