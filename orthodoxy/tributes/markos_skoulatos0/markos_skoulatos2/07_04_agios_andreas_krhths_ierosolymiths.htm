<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Ανδρέας Κρήτης ο Ιεροσολυμίτης</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Ἀνδρέας Κρήτης ὁ Ἱεροσολυμίτης</h1>

<p style="text-align: center">4 Ἰουλίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Στὴν Δαμασκὸ γεννήθηκε, ἐνάρετοι οἱ γονεῖς του,<br>
			μικρὸς μέχρι ἑπτὰ ἐτῶν, δὲν εἶχε τὴ φωνή του.</p>

			<p>Γεώργιον τὸν λέγανε τ᾿ Ἁγίου τὸν πατέρα,<br>
			καὶ Γρηγορία ἤτανε ἡ εὐσεβὴς μητέρα.</p>

			<p>Γονεῖς του ἐπικράνθησαν δὲν εἶχε τὴ φωνή του,<br>
			ἐνόμιζαν θἆναι βουβὸς σὲ ὅλη τὴ ζωή του.</p>

			<p>Μὲ τοὺς γονεῖς κοινώνησε τὴ θεία κοινωνία,<br>
			καὶ τότε θαῦμα ἔγινε, ἐλύθη ἡ ἀφωνία.</p>

			<p>Ἐλύθηκε ἡ γλώσσα του, ἄρχισε νὰ μιλάῃ,<br>
			γονεῖς του ἀποφάσισαν εἰς τὸ σχολειὸ νὰ πάῃ.</p>

			<p>Ὁ Ἀνδρέας ἦταν φρόνιμος καὶ εἶχε προθυμία,<br>
			προχώρησε στὰ γράμματα καὶ στὴν φιλοσοφία.</p>

			<p>Διάβαζε ἅγιες γραφές, φωτίστηκε ὁ νοῦς του,<br>
			ἔγινε ἐπιστήμονας σὲ ξένους καὶ δικούς του.</p>

			<p>Παρακαλοῦσε τοὺς γονεῖς νὰ τὸν ἀφιερώσουν,<br>
			εἰς τὸν ἀληθινὸ Θεὸν εὐχή τους νὰ τοῦ δώσουν.</p>

			<p>Εἰς τὰ Ἱεροσόλυμα, στὸν τάφο τοῦ Κυρίου,<br>
			ἐκεῖ τὸν ἀφιέρωσαν μὲ γνώμη τοῦ ἰδίου.</p>

			<p>Ὁ πατριάρχης μὲ χαρὰ ἐδέχθηκε τὸν Ἀνδρέα,<br>
			διάκονο τὸν ἔκανε, περνούσανε ὡραία.</p>

			<p>Μὰ ὁ πατριάρχης ἔφυγε, στοὺς οὐρανοὺς πηγαίνει,<br>
			καὶ τὸν Ἀνδρέα ἄφησε στὴ θέσι του νὰ γένῃ.</p>

			<p>Εἰς τὴν Κωνσταντινούπολι Σύνοδος εἶχε γίνει,<br>
			ἡ ἕκτη Οἰκουμενικὴ τὴν ἐποχὴ ἐκείνη.</p>

			<p>Ἀπ᾿ τὰ Ἱεροσόλυμα ἔστειλαν τὸν Ἀνδρέα,<br>
			μαζὶ μὲ δύο κληρικοὺς ἐκάνανε παρέα.</p>

			<p>Ἦταν Ἰουστινιανὸς στὴν Πόλι βασιλέας,<br>
			σὲ ἐκεῖνον ἀπευθύνθηκε ἐτότε ὁ Ἀνδρέας.</p>

			<p>Καὶ τότε ἀποφάσισε ἐκεῖ νὰ κατοικήσῃ,<br>
			εἰς τὴν Κωνσταντινούπολι ὑπόλοιπο νὰ ζήσῃ.</p>

			<p>Ἔλαβε τὴν διοίκησι τοῦ ὀρφανοτροφείου,<br>
			καὶ ἤτανε τὰ ὀρφανὰ στὰ χέρια τοῦ ἁγίου.</p>

			<p>Μεγάλο πῆρε ἀξίωμα τὴν ἀρχιερωσύνη,<br>
			στὴν Κρήτη τὸν ἐστείλανε ἐκεῖ νὰ διευθύνῃ.</p>

			<p>Τὸν δέχτηκαν μετὰ χαρᾶς σ᾿ ὅλη τὴν ἐπαρχία,<br>
			στὴν τάξι βάνει Ἱερεῖς νἄχουν στὴν Ἐκκλησία.</p>

			<p>Ὁ ἱερέας νἆναι φῶς, εἶπε, σὰν τὸν καθρέπτη,<br>
			γιὰ νὰ φωτίζῃ τοὺς πιστοὺς νὰ κάνουν ὅτι πρέπει.</p>

			<p>Ἐνίσχυσε τοὺς μοναχοὺς κατὰ Θεὸ νὰ ζοῦνε,<br>
			νὰ ζοῦν πάντα θεάρεστα ἂν θέλουν νὰ σωθοῦνε.</p>

			<p>Πτωχοκομεῖα ἵδρυσε, μὰ καὶ νοσοκομεῖα,<br>
			πτωχοὶ νὰ βρίσκουνε τροφὴ καὶ ἄρρωστοι ὑγεία.</p>

			<p>Σωφρόνιζε τοὺς γέροντας, νέους παιδαγωγοῦσε,<br>
			σ᾿ ἁμαρτωλοὺς μετάνοια πάντοτε συνιστοῦσε.</p>

			<p>Στὶς χῆρες καὶ στὰ ὀρφανὰ γινότανε πατέρας,<br>
			εἶχε πνευματικὰ παιδιά, υἱοὺς καὶ θυγατέρας.</p>

			<p>Εἶχε καὶ θεία ἔμπνευσι ἀπὸ Θεοῦ σοφία,<br>
			σὰν θεολόγος ἔγραψε πνευματικὰ βιβλία.</p>

			<p>Ἐγκωμιάζει ὑπέροχα Μητέρα Παναγία,<br>
			καὶ τὸν ζωοποιὸ Σταυρὸ, τοῦ κόσμου σωτηρία.</p>

			<p>Καὶ ἄλλες δεσποτικὲς γιορτὲς πάντα ἐγκωμιάζει,<br>
			καὶ Ἰωάννη Πρόδρομο πρώτη γραμμὴ τὸν βάζει.</p>

			<p>Κανόνες καὶ τροπάρια γράφει στὴν Ἐκκλησία,<br>
			ποὺ πάντοτε κατάνυξι φέρνουνε στὴν καρδία.</p>

			<p>Μὰ καὶ τὸ σπουδαιότερο συνέθεσε κανόνα,<br>
			ποὺ εἶναι κατανυκτικὸς στὸν ἅπαντα αἰώνα.</p>

			<p>Τέταρτη μέρα ψάλλεται τῆς Πέμπτης ἑβδομάδος,<br>
			ποὺ εἶναι Τεσσαρακοστῆς Κανόνας ὁ μεγάλος.</p>

			<p>Μετάνοια, κατάνυξι ὠφέλιμα ἔχει γράψει,<br>
			διδάσκει τοὺς Χριστιανοὺς διὰ νὰ εἶναι ἐντάξει.</p>

			<p>Τῆς Παναγίας ἔκτισε ὡραία Ἐκκλησία,<br>
			ποὺ λέγεται τῶν Βλαχερνῶν, ἦν ἡ τοποθεσία.</p>

			<p>Τοὺς ἄρρωστους ἐφρόντιζε καὶ τοὺς ὑπηρετοῦσε,<br>
			χέρια καὶ πόδια ἔπλυνε, μπροστὰ ποδιὰ φοροῦσε.</p>

			<p>Τοὺς καθαρίζει τὶς πληγές, τὰ αἵματα, τὸ πύον,<br>
			καὶ πάντοτε ἐφάρμοζε τὸ θέλημα τὸ θεῖον.</p>

			<p>Εἶχε ἀγάπη στὸν Θεό, φλόγα πολὺ μεγάλη,<br>
			καὶ τὸν πλησίον ἔβανε στὴν πατρικὴ ἀγκάλη.</p>

			<p>Καὶ τώρα λίγα θαύματα θὰ γράψουμε τ᾿ Ἁγίου,<br>
			ὅπου στὴν Κρήτη ἔκανε μὲ δύναμι Κυρίου.</p>

			<p>Ληστές, βάρβαροι πήγανε εἰς τὸ νησὶ τὴν Κρήτη,<br>
			γιὰ νὰ λεηλατήσουνε τῶν Χριστιανῶν τὸ σπίτι.</p>

			<p>Ἀφοῦ τὴν πολιόρκησαν τὴν Κρήτη οἱ βαρβάροι,<br>
			θὰ ἔσφαζαν, θὰ ἔκλεβαν οἱ ἄχρηστοι κουρσάροι.</p>

			<p>Ὁ Ἅγιος προσεύχεται μὲ ὅλη τὴν καρδιά του,<br>
			καὶ ὁ Θεὸς ἐφύλαξε πνευματικὰ παιδιά του.</p>

			<p>Ἀκόμα ἐφοβήθηκαν καὶ φῦγαν οἱ βάρβαροι,<br>
			ὅπου πολλοὶ ἐπνίγηκαν, προτοῦ νὰ μποῦν στ᾿ ἀμπάρι.</p>

			<p>Ἄλλοτε εἶχαν καύσωνα, ἐγίνηκε ξηρασία,<br>
			ἐτρόμαξαν οἱ ἄνθρωποι, ἦρθαν σ᾿ ἀπελπισία.</p>

			<p>Καὶ κατενύγη ὁ Ἅγιος, τὴν προσευχὴ ἀρχίζει,<br>
			συννέφιασε ὁ οὐρανὸς κι ἀμέσως ψιχαλίζει.</p>

			<p>Ἐποτιστῆκαν τὰ σπαρτά, πρασίνισαν οἱ κάμποι,<br>
			τὸ πρόσωπο τῶν Χριστιανῶν τώρα καὶ πάλι λάμπει.</p>

			<p>Στὴν ἐπαρχία ἔπεσε θανατικὴ πανώλη,<br>
			μὲ προσευχὴ τοὺς ἔσωσε, ποὺ θὰ πεθαῖναν ὅλοι.</p>

			<p>Ὅμως τὸ τέλος ἔφτασε διὰ τὴν κοίμησί του,<br>
			ἐμπῆκε στὸ πλοιάριο γιὰ ἀναχώρησί του.</p>

			<p>Ὅταν τὸ πλοῖο ἔφτασε στὴ νῆσο Μυτιλήνη,<br>
			τὸ σῶμα εἶπε ὁ Ἅγιος ἐδῶ πρέπει νὰ μείνῃ.</p>

			<p>Παρέδωσε τὸ πνεῦμα του, ἔγινε ἡ ταφή του,<br>
			ἀνέβηκε χαρούμενη στὸν Κύριο ἡ ψυχή του.</p>

			<p>Τὸ ἱερό του λείψανο σὰν ἔγινε ἡ κηδεία,<br>
			τὸ ἔθαψαν εἰς τὸν ναὸ Ἁγία Ἀναστασία.</p>

			<p>Ἅγιε Ἀνδρέα, πρέσβευε ποὺ ἔχεις παρρησία,<br>
			διὰ ἐμᾶς ἁμαρτωλοὺς νὰ βροῦμε σωτηρία.</p>

			</td>
		</tr>
	</table>
</div>

<hr>

</body>

</html>