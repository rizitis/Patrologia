<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Οσία Μακρίνα αδελφή Μεγάλου Βασιλείου</title>
<link rel="stylesheet" type="text/css" href="../styles.css">
</head>

<body lang="el">

<h1>Ὁσία Μακρίνα ἀδελφὴ Μεγάλου Βασιλείου</h1>

<p style="text-align: center">19 Ἰουλίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Τριακόσια εἴκοσι ἑπτὰ στὴν πόλι Καισαρεία,<br>
			Μακρίνα ἐγεννήθηκε καὶ ἔγινε Ἁγία.</p>

			<p>Ἦταν ἡ μεγάλη ἀδελφὴ τ᾿ ἁγίου Βασιλείου,<br>
			εἶχε ἀμφότερη ὀμορφιά, ἀκτίνες τοῦ ἡλίου.</p>

			<p>Πατέρας της Βασίλειος, μητέρα Ἐμμελεία,<br>
			τὴν ἀρραβώνιασαν μικρὴ τότε σὲ ἡλικία.</p>

			<p>Ἤτανε δώδεκα χρονῶν, ἦν ἀρραβωνιασμένη,<br>
			μὰ πέθανε ὁ νεαρός, τώρα σὰν χήρα μένει.</p>

			<p>Ἐπῆγε στὴ μητέρα της καὶ ἔμεινε κοντά της,<br>
			διάβαζε ἅγιες γραφὲς καὶ ἦταν ἡ συντροφιά της.</p>

			<p>Τῆς ἔλεγαν νὰ παντρευτῇ, μὰ τοὺς ἀποστομώνει,<br>
			ὁ γάμος σὰν νὰ ἔγινε, θέλει νὰ μείνῃ μόνη.</p>

			<p>Τοὺς εἶπε πὼς κοιμήθηκε ἄνδρας ποὺ θἆχε πάρει,<br>
			καὶ ὅταν ἔρθῃ ὁ Χριστὸς θὰ ἀναστηθῇ καὶ πάλι.</p>

			<p>Τὸ θεωροῦσε ἄτοπο πίστι νὰ μὴ φυλάξῃ,<br>
			εἰς τὸ νυμφίο ποὺ ἔφυγε θέλει νὰ εἶναι ἐντάξει.</p>

			<p>Εἶχε ἄλλες πέντε ἀδελφὲς καὶ τέσσερα ἀδέλφια,<br>
			αὐτὴ γιὰ ὅλους φρόντιζε, τοὺς ἔκανε τὰ κέφια.</p>

			<p>Σὰν ἀποχωριστήκανε θάνατο τοῦ πατέρα,<br>
			ζοῦσαν ζωὴ ἀγγελικὴ μαζὶ μὲ τὴν μητέρα.</p>

			<p>Φρόντιζε γιὰ τ᾿ ἀδέλφια της, ἦταν ἡ πιὸ μεγάλη,<br>
			σὰν μάνα τὰ ἐφρόντιζε σ᾿ ἀδελφικὴ ἀγκάλη.</p>

			<p>Καὶ σὲ βαθιὰ γεράματα ἐξεδήμησε ἡ μητέρα,<br>
			τοὺς εἶπε νὰ τὴ θάψουνε στὸ τάφο τοῦ πατέρα.</p>

			<p>Ὁ ἀδελφὸς Βασίλειος πῆρε χειροτονία,<br>
			τότε ἐκεῖνο τὸν καιρὸ στὴν πόλι Καισαρεία.</p>

			<p>Τότε ἐχειροτόνησε τὸ χέρι τὸ δικό του,<br>
			Ἐπίσκοπο Σεβάστειας Πέτρον τὸν ἀδελφόν του.</p>

			<p>Ἔφυγε ὁ Βασίλειος σὰν πέρασαν ὀκτὼ χρόνια,<br>
			ἐπῆγε στὰ οὐράνια, ἐκεῖ νὰ ζῇ αἰώνια.</p>

			<p>Μακρίνα σὰν τὸ ἔμαθε, πάρα πολὺ ἐλυπήθη,<br>
			ὅμως μὲ γενναιότητα αὐτὴ δὲν παρεσύρθη.</p>

			<p>Ἔθαψε τὸν πατέρα της μαζὶ καὶ τὴ μητέρα,<br>
			καὶ τὸν Βασίλειον ὁμοῦ ποὺ τὴν εἶχε γιὰ μητέρα.</p>

			<p>Ὡσὰν γενναῖος ἀθλητὴς εἰς τὴν δοκιμασία,<br>
			εἶχε Θεὸν δημιουργὸ σκέπη καὶ προστασία.</p>

			<p>Σὰν πέθανε ὁ Βασίλειος, Γρηγόριος ὁ Νυσσης,<br>
			ἦρθε τὴν ἐπισκέφτηκε σὰν ἀδελφὸς ἐπίσης.</p>

			<p>Εἶχε ὀκτὼ χρόνια νὰ ἰδῇ τὴν ἀδελφὴ Μακρίνα,<br>
			ἔμαθε πὼς ἀρρώστησε τότε τὰ χρόνια ἐκεῖνα.</p>

			<p>Πῆγε στὸ ἀσκητήριο στὴν ἀδελφότητά της,<br>
			ἔβλεπε τὶς καλόγριες ποὺ ἤτανε κοντά της.</p>

			<p>Μακρίνα ἦταν μοναχὴ μέσα εἰς τὸ κελί της,<br>
			μὲ εἶδε ἀνασηκώθηκε καὶ μίλησα μαζί της.</p>

			<p>Κρεβάτι γιὰ ἀχυρόστρωμα σανίδα εἶχε πάρει,<br>
			καὶ ἄλλη στὸ προσκέφαλο εἶχε γιὰ μαξιλάρι.</p>

			<p>Ἐσήκωσε τὰ χέρια της νὰ ἔρθῃ πρὸς ἐμένα,<br>
			μὰ εἶχε μεγάλο πυρετὸ ἦν παραλελυμενα.</p>

			<p>Ἀμέσως τὴν ἐσήκωσα, πιάνω τὸ πρόσωπό της,<br>
			καὶ ἅπλωσε τὰ χέρια της νὰ κάνῃ τὸ σταυρό της.</p>

			<p>Καὶ τὸν Θεὸ εὐχαριστεῖ ποὺ μ᾿ ἔβλεπε ἐμπρὸς της,<br>
			ἦταν ἐπιθυμία της, λέγει στὸν Κύριό της.</p>

			<p>Εἶπαν γιὰ τὸ Βασίλειο ποὺ τότε ἐκοιμηθη,<br>
			καὶ ζωὴ οὐράνια αὐτὴ ἐδιηγήθη.</p>

			<p>Μὲ χάρι Ἁγίου Πνεύματος ἤτανε φωτισμένη,<br>
			καὶ ἔτρεχε τὸ στόμα της σὰν βρύσι ἀνοιγμένη.</p>

			<p>Τελείωσε ἡ συζήτησις, μοῦ ῾δωκεν ὁδηγία,<br>
			λιγάκι νὰ ξεκουραστῶ ἀπ᾿ τὴν ὁδοιπορία.</p>

			<p>Ἐφάνηκα πειθαρχικὸς γιὰ νὰ τὴν εὐχαριστήσω,<br>
			ἤτανε κῆπος, ἔτρεξα στὰ δένδρα ν᾿ ἀκουμπήσω.</p>

			<p>Ἀφοῦ ἐξεκουράστηκα, μὲ φώναξε κοντά της,<br>
			καὶ τοῦ σπιτιοῦ μας ἔλεγε τὰ ἔργα τὰ δικά της.</p>

			<p>Στὸν ἀδελφὸ τὸν Πέτρο της περιουσία δίνει,<br>
			τὴν μοίρασε εἰς τοὺς πτωχοὺς γιὰ ἐλεημοσύνη.</p>

			<p>Μοῦ ἄρεσαν τὰ λόγια της, γλύκαναν τὰ αὐτιά μου,<br>
			γιατὶ ἦσαν λόγια τοῦ Θεοῦ, εὐφραίνεται ἡ καρδιά μου.</p>

			<p>Ἡ μέρα ἐξημέρωσε, χάνει τὴ δύναμί της,<br>
			ἡ τελευταία ἤτανε ἡμέρα τῆς ζωῆς της.</p>

			<p>Δὲν δείλιασε στὸ θάνατο, ἀνδρεία ἡ ψυχή της,<br>
			φιλοσοφοῦσε ὑψηλὰ ὥσπου εἶχε τὴ φωνή της.</p>

			<p>Ἔπαψε νὰ συνομιλῇ μὲ τοὺς ἀνθρώπους γύρω,<br>
			καὶ προσευχόταν μυστικὰ εἰς τὸν Χριστὸ νυμφίο.</p>

			<p>Κάνει σημεῖο τοῦ Σταυροῦ στὰ μάτια καὶ στὸ στόμα,<br>
			ἐσταύρωσε καὶ τὴν καρδιὰ μὲ προσευχὴ ἀκόμα.</p>

			<p>Τὴν προσευχὴ τελείωσε, ἔκανε τὸ σταυρό της,<br>
			καὶ τὴν ψυχὴ παρέδωκε εὐθὺς στὸν Κύριόν της.</p>

			<p>Θυμήθηκα τὴν ἐντολὴ ἄλλοτε μοὖχε κάνει,<br>
			νὰ ἔκλεινα τὰ μάτια της ἀμέσως σὰν πεθάνῃ.</p>

			<p>Βάνω λοιπὸν τὸ χέρι μου στ᾿ ἅγιο λείψανό της,<br>
			καὶ κλείστηκαν τὰ βλέφαρα ἀπὸ τὸν ἑαυτό της.</p>

			<p>Παρέλυσα πραγματικά, γράφει ὁ ἀδελφὸς της,<br>
			Γρηγόριος ποὺ ἔγραφε τὸ βίο τὸ δικό της.</p>

			<p>Παρθένες ἐθρηνούσανε τὸ θάνατο Μακρίνης,<br>
			ποὺ ἡγουμένη ἤτανε τῆς ἐποχῆς ἐκείνης.</p>

			<p>Ἐκλαίγανε καὶ ἔλεγαν, ἔσβησε ἀπὸ ἐμπρός μας,<br>
			μᾶς ὁδηγοῦσε τὶς ψυχὲς τὸ φῶς τῶν ὀφθαλμῶν μας.</p>

			<p>Καὶ τότε ὁ Γρηγόριος εἶπε νὰ μὴν θρηνοῦνε,<br>
			μόνο ὅταν προσεύχονται Θεὸν παρακαλοῦνε.</p>

			<p>Καὶ τὶς θρηνώδεις μας φωνὲς τώρα σὲ ψαλμωδία,<br>
			νὰ ποῦμε κατανυκτικὴ Θεοῦ εὐχαριστία.</p>

			<p>Τότε τὶς παρακίνησε νὰ πᾶνε στὸ κελλί τους,<br>
			Μακρίνα τὶς συμβούλευσε σὰν ἤτανε μαζί τους.</p>

			<p>Θέλουν νὰ τὴν στολίσουνε τὸ σῶμα γιὰ ταφή της,<br>
			ἀλλὰ στολίδι ἤτανε ἡ καθαρὴ ζωή της.</p>

			<p>Ἐρώτησα ἂν φύλαξε κάτι γιὰ λείψανό της,<br>
			ροῦχα καὶ τὰ παπούτσια της βρῆκαν στὸ πλευρό της.</p>

			<p>Ἀρχιερέας Γρηγόριος ποὺ ἦταν ἀδελφὸς της,<br>
			διέταξε ἱεροπρεπὴς νἆναι ὁ στολισμὸς της.</p>

			<p>Μιὰ μοναχὴ οὐσιανὴ κρατᾶ τὴν κεφαλή της,<br>
			καὶ δείχνει στὸ Γρηγόριο τὶ εἶχε στὸ κορμί της.</p>

			<p>Εἶχε σταυρὸ ἀπὸ σίδερο ποὺ ἦταν κρεμασμένος,<br>
			καὶ δακτυλίδι σίδερο εἰς τὴν καρδιὰ μπηγμένος.</p>

			<p>Ἐπάνω εἰς τὸ στῆθος της σημάδι εἶχε ἀφήσει,<br>
			ἐφόσον ἤτανε μικρὴ καὶ εἶχε ἀρρωστήσει.</p>

			<p>Δὲν ἤθελε οὔτε γιατρὸς τὸ σῶμα νὰ κοιτάξῃ,<br>
			ἤθελε σῶμα καὶ ψυχὴ σ᾿ ὅλα νἆν᾿ ἐντάξει.</p>

			<p>Μακρίνα ὅσο ἦταν στὴ ζωὴ παρήγγειλε ἀκόμα,<br>
			στὸν τάφο τῶν γονέων της νὰ θάψουνε τὸ σῶμα.</p>

			<p>Σκέφτηκε ὁ Γρηγόριος μὴ δῇ ἀσχημοσύνη,<br>
			ἐτότε τῶν γονέων του, διαταγὴ τοῦ δίνει.</p>

			<p>Σκέπασαν τὰ λείψανα γονέων μὲ σεντόνι,<br>
			καὶ ἔβαλαν τὸ λείψανο ἐκεῖ Μακρίνης μόνη.</p>

			<p>Θὰ γράψουμε ἕνα θαῦμα της ποὺ ἔκανε ἡ Ἁγία,<br>
			σὲ ἕνα στρατιωτικὸ τοῦ Πόντου πολιτεία.</p>

			<p>Στὸ μοναστήρι πήγανε νὰ τὸ ἐπισκεφθοῦνε,<br>
			ἄνδρα, γυναίκα καὶ παιδὶ Μακρίνα γιὰ νὰ δοῦνε.</p>

			<p>Ἀρρώστια εἶχε τὸ παιδὶ ἀγιάτρευτη στὸ μάτι,<br>
			μὲ τῆς ἁγίας προσευχὴ ἡ κόρη τους ἰαθη.</p>

			<p>Ἁγία Μακρίνα ἀδελφὴ Μεγάλου Βασιλείου,<br>
			προσεύχου πάντοτε γιὰ ἐμᾶς εἰς τὰς αὐλὰς Κυρίου.</p>

			</td>
		</tr>
	</table>
</div>

<hr>

</body>

</html>