<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Ιερομάρτυς Κυπριανός και Αγία Παρθενομάρτυς Ιουστίνη</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Ἱερομάρτυς Κυπριανὸς καὶ Ἁγία Παρθενομάρτυς Ἰουστίνη</h1>

<p style="text-align: center">2 Ὀκτωβρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Ὁ Ἅγιος Κυπριανὸς στὸν δεύτερο αἰώνα,<br>
			στὴν Ἀφρικὴ γεννήθηκε στὴν πόλι Καρχηδόνα.</p>

			<p>Προτοῦ νὰ γίνῃ ἅγιος εἰς τὴν Ὀρθοδοξία,<br>
			ἤτανε μάγος φοβερὸς στὴν εἰδωλολατρία.</p>

			<p>Ἦταν ἔξυπνος πολὺ καὶ εἶχε ρητορεία,<br>
			ἐπιμελὴς στὰ γράμματα καὶ στὴν φιλοσοφία.</p>

			<p>Πῶς ὅμως ἔγινε Ἅγιος μάγος εἰδωλολάτρης,<br>
			διάβασε στὴν συνέχεια καὶ τότε θὰ τὸ μάθῃς.</p>

			<p>Ἦταν στὴν Ἀντιόχεια μιὰ Κόρη Ἰουστίνα·<br>
			ἐπίστευαν στὰ εἴδωλα ὅλα τὰ χρόνια ἐκεῖνα.</p>

			<p>Εἰδωλολάτρης ἱερεὺς ἤτανε ὁ πατέρας,<br>
			διάκονο Ὀρθόδοξο συνάντησε μιὰ ἡμέρα.</p>

			<p>Αὐτὸς ἔκανε κήρυγμα, γιὰ τὸν Χριστὸ ὡμίλει,<br>
			ἔβγαιναν λόγια θεϊκὰ ἀπ᾿ τὰ δικά του χείλη.</p>

			<p>Εἶπε τὸν βίο τοῦ Χριστοῦ, γιὰ θαύματα καὶ πάθη,<br>
			καὶ ὅτι ἀνεστήθηκε, ὁ κόσμος νὰ τὸ μάθῃ.</p>

			<p>Ἡ Ἰουστίνα ἄκουσε ρήματα καὶ τὰ θεῖα,<br>
			καὶ ἐπιθυμεῖ πίστι Χριστοῦ, ποὺ ἦν Ὀρθοδοξία.</p>

			<p>Τὄπε καὶ στὴν μητέρα της, ποὺ λέγαν Κληδονία,<br>
			κι αὐτὴ τὄπε στὸν ἄνδρα της διὰ πληροφορία.</p>

			<p>Ὁ ἄνδρας της Ἐδέσιος, φωτίστηκε ὁ νοῦς του,<br>
			καὶ νὰ ἀμφιβάλῃ ἄρχισε γιὰ ψεύτικους θεούς τους.</p>

			<p>Τὴν νύχτα ποὺ κοιμήθηκε ἐν μέσῳ τῶν Ἀγγέλων,<br>
			τοῦ μίλησε ὁ Ἰησοῦς Χριστός, τοὖπε· ἐσένα θέλω.</p>

			<p>Ἐὰν πιστέψῃς εἰς ἐμὲ καὶ στὴν Ὀρθοδοξία,<br>
			θὰ σοῦ χαρίσω αἰώνιον δική σου βασιλεία.</p>

			<p>Ἐπίστεψε ὁ Αἰδέσιος σὰν εἶδε ὅραμά του,<br>
			καὶ πῆγε καὶ βαπτίστηκε μὲ οἰκογένειά του.</p>

			<p>Τοὺς βάπτισε ὁ Ἐπίσκοπος, εἶχε χαρὰ μεγάλη,<br>
			ποὺ στὴν θρησκεία τοῦ Χριστοῦ τοὺς τρεῖς τους εἶχε βάλει.</p>

			<p>Καὶ ὅταν ἐβαπτίστηκε εἰς τὴν Ὀρθοδοξία,<br>
			χειροτονεῖται ἱερεύς, εἶχε μεγάλη ἀξία.</p>

			<p>Θεάρεστη ἔζησε ζωὴ τότε ἐνάμισυ χρόνο,<br>
			τὸν κάλεσε στὸν οὐρανὸ ὁ βασιλεὺς αἰώνων.</p>

			<p>Σὰν πέρασε λίγος καιρὸς ἐκοιμήθη ἡ Κληδονία,<br>
			ἐπῆγε κι ἡ μητέρα τῆς ζωὴ τὴν αἰωνία.</p>

			<p>Ἡ Ἰουστίνα ὀρφάνεψε· πεθάναν οἱ γονεῖς της,<br>
			ἐπρόκοπτε στὶς ἀρετὲς κι ἂς ἦταν μοναχή της.</p>

			<p>Ὁ φθονερὸς ὁ διάβολος θέλει νὰ τὴν νικήσῃ,<br>
			καὶ ἔκανε τεχνάσματα γιὰ νὰ τὸν πολεμήσῃ.</p>

			<p>Σ᾿ αὐτὸ τὸν τόπο ἤτανε πλούσιο παλληκάρι,<br>
			τὴν Ἰουστίνα θέλησε γυναίκα του νὰ πάρῃ.</p>

			<p>Αὐτὸς ἦταν ἀκόλαστος· ἡ κόρη τοῦ ἀρνεῖται,<br>
			σὰν ἔμαθε τὴν ἄρνησι, αὐτὸς παρεξηγεῖται.</p>

			<p>Ὑπῆρχε στὴν περιοχὴ νέος στὴν ἡλικία,<br>
			Κυπριανὸς ὀνόματι ποὺ ἔκανε μαγεία.</p>

			<p>Ὁ Ἀγλαΐδας νεαρὸς τότε τὸν ἀνταμώνει,<br>
			ἡ κόρη γιὰ νὰ μαγευτῇ καὶ τότε τὸν πληρώνει.</p>

			<p>Μάγια κάνει ὁ Κυπριανὸς διὰ τὴν Ἰουστίνη,<br>
			μὲ προσευχὲς εἰς τὸν Χριστὸ διέλυσε ἐκείνη.</p>

			<p>Τὴν νύχτα ἐταράχτηκε, ἔκανε τὸν σταυρό της,<br>
			καὶ εὐθὺς ἀμέσως ἔφυγε διάβολος ἀπ᾿ ἐμπρὸς της.</p>

			<p>Σὰν εἶδε ὁ Κυπριανὸς δική του ἀποτυχία,<br>
			ἐγνώρισε τὴν δύναμι ποὺ εἶχε ἡ Ὀρθοδοξία.</p>

			<p>Καὶ τότε μετενόησε, ἔκαψε τὰ βιβλία,<br>
			καὶ ὅλα τὰ ἀγάλματα στὴν εἰδωλολατρεία.</p>

			<p>Χρήματα καὶ ὑπάρχοντα δίνει στὴν Ἐκκλησία,<br>
			διάβαζε ἅγιες γραφὲς καὶ βρῆκε ἡσυχία.</p>

			<p>Γιὰ προηγούμενη ζωὴ ἔκλαιγε κάθε μέρα,<br>
			ζητοῦσε τὴν συγχώρεσι ἀπ᾿ τὸν Θεὸ πατέρα.</p>

			<p>Τριάντα πέντε ἦν ἐτῶν τότε στὴν ἡλικία,<br>
			ἐβαπτίσθη Μέγα Σάββατον εἰς τὴν Ὀρθοδοξία.</p>

			<p>Μετὰ τὸ ἅγιο Βάπτισμα ἀπήτησαν νὰ γίνῃ<br>
			Κυπριανὸς ὁ μάγος πρὶν εἰς τὴν ἱερωσύνη.</p>

			<p>Λύθηκαν τὰ κωλύματα μετὰ τὸ βάπτισμά του,<br>
			καθάρισε ἡ βάπτισις τὰ ἁμαρτήματά του.</p>

			<p>Καὶ ὄχι μόνον ἱερεὺς ἀξιώθηκε νὰ γίνῃ,<br>
			ἀλλὰ ἀνέβηκε ψηλὰ στὴν ἀρχιερωσύνη.</p>

			<p>Καὶ τώρα σὰν ἐπίσκοπος κάνει καθήκοντά του,<br>
			εἰδωλολάτρες ἄπιστους τοὺς ἔφερε κοντά του.</p>

			<p>Διάκονο χειροτονεῖ τότε τὴν Ἰουστίνα,<br>
			Ἰούστα τὴν ὀνόμαζαν πρῶτα τὰ χρόνια ἐκεῖνα.</p>

			<p>Ἐξέσπασε ὁ διωγμὸς τὰ χρόνια του Δεκίου,<br>
			καὶ ἔριχναν τοὺς χριστιανοὺς στὰ δόντια τοῦ θηρίου.</p>

			<p>Φώναζαν τὸν Κυπριανὸ νὰ φᾶνε τὰ λιοντάρια,<br>
			τὸν γύρευαν γιὰ νὰ τὸν βροῦν Δεκίου παλληκάρια.</p>

			<p>Ἔφυγε ὁ Κυπριανὸς δίδοντας ὁδηγία,<br>
			σὰν τὸν καλὸ τὸν στρατηγὸ μέσα στὴν Ἐκκλησία.</p>

			<p>Στὴν Καρχηδόνα ἔπεσε πανώλη ἐπιδημία,<br>
			καὶ χιλάδες πάθαιναν δίχως φροντὶς καμία.</p>

			<p>Λυπήθηκε ὁ Κυπριανὸς τὸν κόσμο ποὺ πεθαίνει,<br>
			ἐπιστρατεύει χριστιανοὺς καὶ ὁ ἴδιος ἐπεμβαίνει.</p>

			<p>Νὰ βοηθοῦν ὅσους ἐκείτονταν βαριὰ ἀρρωστημένους,<br>
			κι ἄλλοι νὰ θάβουνε στὴ γῆ καὶ τοὺς ἀπεθαμένους.</p>

			<p>Τὴν πίστι ὑπεστήριζε καὶ τὴν Ὀρθοδοξία,<br>
			τὸν Πάπα κατεδίκαζε γιὰ τὴν κακοδοξία.</p>

			<p>Ὁ σατανᾶς τὸν Δέκιο βάνει νὰ πολεμήσῃ,<br>
			Ἰουστίνα καὶ Κυπριανὸ νὰ τοὺς ἐξαφανίσῃ.</p>

			<p>Τὸν ἀπειλεῖ ὁ Δέκιος ἔδειξε ἀφοβία,<br>
			καὶ τότε στὴν ἀνατολὴ τὸν στέλνει ἐξορία.</p>

			<p>Εὐτόλμιος διοικητὴς ἦταν τὰ χρόνια ἐκεῖνα,<br>
			ἔκρινε τὸν Κυπριανὸ μαζὶ καὶ Ἰουστίνα.</p>

			<p>Τὰ εἴδωλα ἀρνήθηκαν ἐτότες καὶ οἱ δύο,<br>
			ἐθύμωσε ὁ Εὐτόλμιος καὶ ἔγινε θηρίο.</p>

			<p>Διέταξε τὸν Ἅγιο ψηλὰ ἐκεῖ νὰ τὸν κρεμάσουν,<br>
			νὰ ξεσχισθοῦν οἱ σάρκες τους νὰ βλέπουν νὰ χορτάσουν.</p>

			<p>Ὁ Ἅγιος Κ ὑπριανὸς μιλοῦσε μὲ ἀνδρεία,<br>
			καὶ ἄπιστοι ἐφωτίζοντο εἰς τὴν Ὀρθοδοξία.</p>

			<p>Διέταξε ὁ ἄρχοντας, στὴν φυλακὴ τοὺς κλείνει,<br>
			τὸν ἅγιο Κυπριανὸ καὶ ἁγία Ἰουστίνη.</p>

			<p>Τὴν ἄλλη μέρα τοὺς καλεῖ, πάλι τοὺς ἐξετάζει,<br>
			μὰ καὶ τὴν πίστι τοῦ Χριστοῦ σ᾿ αὐτοὺς ὑποβιβάζει.</p>

			<p>Εἶσαι τυφλός, τοῦ λὲν οἱ δυό, πολὺ ἐσκοτισμένος,<br>
			κατηγορεῖς Υἱὸν Θεοῦ ποὺ ἦν ἀνεστημένος.</p>

			<p>Ἄναψε τότε ὁ τύραννος, βγάζει διαταγή του,<br>
			τηγάνι νὰ πυρώσουνε, νὰ χαίρεται ἡ ψυχή του.</p>

			<p>Καὶ σὰν ἐπύρωσε καλά, Κυπριανὸς πηδάει,<br>
			τὴν Ἰουστίνη τόνωσε καὶ αὐτὴ ἐκεῖ νὰ πάῃ.</p>

			<p>Μὴ δειλιάζεις θάνατο, λέγει στὴν Ἰουστίνα,<br>
			θυμήσου ἤμουν ἄπιστος τότε τὰ χρόνια ἐκεῖνα.</p>

			<p>Ἡ Ἰουστίνα θάρρεψε, ἔκανε τὸ σταυρό της,<br>
			καὶ στὸ τηγάνι πήδησε τὸ σῶμα τὸ δικό της.</p>

			<p>Οἱ ἅγιοι δὲν κάηκαν, Θεὸς εἶχε φυλάξει,<br>
			γιὰ τὴν ἀγάπη τοῦ Χριστοῦ βρεθήκανε ἐντάξει.</p>

			<p>Ἔλεγε ἕνας ἄπιστος γιὰ τοῦ Χριστοῦ θρησκεία,<br>
			ὅτι δὲν εἶχε δύναμι καθόλου ἡ Ὀρθοδοξία.</p>

			<p>Ἀμέσως προσευχήθηκε σὲ Ἀσκληπειὸ καὶ Δία,<br>
			ὅταν θὰ πέσῃ στὴν φωτιὰ νὰ ἔχει ἡσυχία.</p>

			<p>Πήδησε μέσα στὴν φωτιὰ μὰ ψήθηκε σὰν ψάρι,<br>
			τὰ ἄψυχα τὰ εἴδωλα δὲν πήρανε χαμπάρι.</p>

			<p>Ἔμειναν ὥρα ἀρκετὴ οἱ ἅγιοι στὸ τηγάνι,<br>
			χωρὶς νὰ πάθουνε κακό, οὔτ᾿ ἔπεσαν σὲ πλάνη.</p>

			<p>Ἐθαύμασε ὁ βασιλιὰς Κλαύδιος καρτερία,<br>
			ποὺ ἔδειξαν οἱ ἅγιοι εἰς τὴν Ὀρθοδοξία.</p>

			<p>Ἔβγαλε τὴν ἀπόφασι νὰ ἀποκεφαλισθοῦνε,<br>
			σὰν τ᾿ ἄκουσαν οἱ ἅγιοι ἄρχισαν νὰ χαροῦνε.</p>

			<p>Τόπος τῆς ἐκτελέσεως κοντὰ σὲ ἕνα ποτάμι,<br>
			περνοῦσε ἕνας Θεόκτιστος, ἔνστασι εἶχε κάνει.</p>

			<p>-Ἄδικα θανατώνετε τὸν ἅγιο, φωνάζει,<br>
			τὸν ρίχνει ἀπὸ τὸ ἄλογο ἀμέσως καὶ τὸν σφάζει.</p>

			<p>Ἔγιναν τρεῖς οἱ μάρτυρες ἐκείνη τὴν ἡμέρα,<br>
			τοὺς δύο ἀποκεφάλισαν λιγάκι παραπέρα.</p>

			<p>Ὁ ἅγιος παρακαλεῖ τὸν δήμιον νὰ κτυπήσῃ<br>
			τὴν Ἰουστίνα μάρτυρα μὴν ὀλιγοψυχήσῃ.</p>

			<p>Ἔλαβε τὸ μαρτύριον ἡ Ἰουστίνα πρώτη,<br>
			ποὺ ἔδωσε ὁ Κυπριανὸς στὸν τότε στρατιώτη.</p>

			<p>Κατόπιν ἦρθε ἡ σειρὰ Κυπριανοῦ ἁγίου,<br>
			τοῦ ἔκοψαν τὴν κεφαλὴ δεκατέσσερις Σεπτεμβρίου.</p>

			<p>Τὰ λείψανα ἐφρουρούσανε κανεὶς νὰ μὴν τὰ πάρῃ,<br>
			ὅμως τὰ πήρανε κρυφὰ οἱ χριστιανοὶ μὲ χάρι.</p>

			<p>Τὰ ἅγια τότε λείψανα τὰ πήγανε στὴν Ρώμη,<br>
			ἔκαναν θαύματα πολλὰ καὶ γίνονται ἀκόμη.</p>

			<p>Ὦ Ἅγιε Κυπριανὲ καὶ Ἁγία Ἰουστίνη<br>
			Παρακαλέστε τὸν Θεὸ ἵλεως νὰ μᾶς γίνῃ.</p>

			</td>
		</tr>
	</table>
</div>

<hr>

</body>

</html>