<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Αλέξιος ο Άνθρωπος του Θεού</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Ἀλέξιος ὁ Ἄνθρωπος τοῦ Θεοῦ</h1>

<p style="text-align: center">17 Μαρτίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Ὁ ὅσιος Ἀλέξιος γεννήθηκε στὴν Ῥώμη,<br>
			Ἀρκάδιος καὶ Ὁνώριος ἦν βασιλεὺς ἀκόμη.</p>

			<p>Λέγανε Εὐφημιανὸ τ᾿ ἁγίου τὸν πατέρα,<br>
			καὶ Ἀγλαΐδα ὀνόμαζαν τὴν εὐσεβῆ μητέρα.</p>

			<p>Ἦσαν ἀνθρῶποι πλούσιοι, χριστιανικὴ ἡ ζωή τους,<br>
			καὶ ὅλοι τοὺς ἐθαύμαζαν γιὰ τὴν διαγωγή τους.</p>

			<p>Ὁ πλοῦτος δὲν τοὺς νάρκωσε, εἶχαν ἁγνὴ καρδία,<br>
			καὶ ἐστολίζαν τὴν ψυχὴ μὲ τὴν φιλανθρωπία.</p>

			<p>Οἱ πόρτες ἦσαν ἀνοιχτὲς διὰ τοὺς πεινασμένους,<br>
			πτωχοὺς γυμνοὺς καὶ ἄρρωστους κι ὅλους τοὺς πονεμένους.</p>

			<p>Δὲν θεωροῦσαν ἀρκετὸ νὰ δίνουν ὅτι πρέπει,<br>
			ἀντὶ νὰ εἶναι ἀφεντικά, κάνουν τὸν ὑπηρέτη.</p>

			<p>Μεγάλη ἔπαιρναν χαρὰ ποὺ τοὺς περιποιόταν,<br>
			ἔτρωγαν καὶ ἔπιναν μαζί, πάρα πολὺ χαιρόταν.</p>

			<p>Ὅλοι γνωστοὶ καὶ συγγενεῖς, μὲ μίσος καὶ κακία,<br>
			τοὺς ἐπαραξηγήσανε γιὰ τὴν φιλανθρωπία·</p>

			<p>πὼς ἔριξαν τὴν θέση τους καὶ εἶχαν στὸ σπιτικό τους,<br>
			ζητιάνους, ξένους, ὀρφανὰ καὶ ὅλους τοὺς ἀρρώστους.</p>

			<p>Μίλησε ὁ Εὐφημιανός· πὼς εἶπε ὁ Χριστός μας,<br>
			πτωχοὶ εἶναι ἀδέλφια του, ὁ πλάστης καὶ Θεός μας.</p>

			<p>Γιατὶ λοιπὸν ντρεπόμαστε πτωχοὺς νὰ ὑπηρετοῦμε;<br>
			τὰ λόγια ποὺ εἶπε ὁ Χριστὸς νὰ μὴν τὰ ἐκτελοῦμε;</p>

			<p>Τοὺς ἔβανε στὴν θέση τους γιὰ τὴν σκληρὴ καρδιά τους,<br>
			νὰ ἐλεοῦνε τοὺς πτωχοὺς τὰ χέρια τὰ δικά τους.</p>

			<p>Τὸ ἀγαπημένο ἀνδρόγυνο παρὰ τὴν εἰρωνία,<br>
			συνέχιζε ἔργο Χριστοῦ ποὺ ἦν φιλανθρωπία.</p>

			<p>Μιὰ θλίψις τοὺς βασάνιζε καὶ ἤτανε αἰτία,<br>
			γιατὶ παιδὶ δὲν γέννησαν, εἴχανε ἀτεκνία.</p>

			<p>Μὲ πίστι προσευχότανε καὶ ἐλπίδα στὴν ψυχή τους,<br>
			καὶ ὁ Θεὸς εἰσήκουσε εὐθὺς τὴν δέησή τους.</p>

			<p>Συνέλαβε ἡ Ἀγλαῒς καὶ γέννησε ἀγόρι,<br>
			Ἀλέξιον ὀνόμασαν, ποὺ ἔγιναν καρποφόροι.</p>

			<p>Πλημμύριζε ὁ Ἀλέξιος μικρὸς ἀπὸ ἀγάπη,<br>
			καὶ γιὰ τὸν Ἰησοῦ Χριστὸν ἐφρόντιζε νὰ μάθῃ.</p>

			<p>Εὐεργεσίες ἔβλεπε στὸ σπίτι καλοσύνη,<br>
			μιμήθηκε ἀπὸ μικρὸς τὴν ἐλεημοσύνη.</p>

			<p>Τὰ ὀρφανὰ μικρὰ παιδιὰ ὅλα τὰ ἀγαποῦσε,<br>
			τὰ ἔπαιρνε στὸ σπίτι τους καὶ τὰ φιλοξενοῦσε.</p>

			<p>Μελέταγε· ἐνετρύφησε τὶ ἦν ἡ ἀνθρωπότης,<br>
			πὼς ἡ ζωὴ ἡ πρόσκαιρη ἦν ὅλα ματαιότης.</p>

			<p>Καὶ μὲ αὐτὲς τὶς σκέψεις του ἔγινε φωτισμένος,<br>
			καὶ σ᾿ ἀσκητικὸ τὸ στάδιο θἆν᾿ εὐχαριστημένος.</p>

			<p>Μὰ ὅταν ἐμεγάλωσε, ἐσκέφτηκαν οἱ γονεῖς του,<br>
			νὰ τὸν παντρέψουν, νὰ ἔχουνε μιὰ συντροφιὰ μαζί του.</p>

			<p>Σὰν τ᾿ ἄκουσε ὁ ἅγιος εἶχε μεγάλη κρίσι,<br>
			γιατὶ δὲν ἤθελε γονεῖς νὰ τοὺς στεναχωρήσῃ.</p>

			<p>Μὰ οἰκονόμησε ὁ Θεὸς τὰ πράγματα ὡραῖα,<br>
			καὶ πῆγε ὁ Ἀλέξιος καὶ βρῆκε κάποια νέα.</p>

			<p>Ἤξερε ἡ κοπέλα αὐτὴ πὼς εἶχε ἀποφασίσει,<br>
			καὶ θὰ γινόταν μοναχὴ κατὰ Θεοῦ νὰ ζήσῃ.</p>

			<p>Ἀφοῦ συνεννοήθηκε, κι ἐμίλησε μαζί της,<br>
			ἐπῆρε τὴν ἀπάντηση γιὰ τὴν ἀπόφασί της.</p>

			<p>Τῆς εἶπε νὰ στεφανωθοῦν, νὰ κάνουνε τὸν γάμο, <br>
			καὶ θἆν᾿ παρθένοι καὶ οἱ δυό· τίποτα παραπάνω.</p>

			<p>Ἔγινε τὸ μυστήριο, ἔκαναν προσευχή τους,<br>
			στὸ σπίτι ὅταν γύρισαν, βγάλαν ἀπόφασί τους.</p>

			<p>Ὁ ὅσιος ἑτοιμάστηκε μὲ γυναικὸς τὴν γνώμη,<br>
			ν᾿ἀναχωρήσῃ θέλησε, νὰ φύγῃ ἀπ᾿ τὴν Ρώμη.</p>

			<p>Παίρνει τὸ δαχτυλίδι του, τὸ βάνει μέσ᾿ στὴν ζώνη,<br>
			ἐμίλησε στὴν νεαρὰ καὶ ἀμέσως τῆς τὸ δώνει.</p>

			<p>Πάρε αὐτὰ ἀγαπητὴ νὰ τὰ διαφυλάξῃς,<br>
			κοντά σας θἆναι ὁ Θεὸς κι ἐμᾶς θὰ μᾶς φυλάξῃ.</p>

			<p>Ἀφοῦ ἀποχαιρέτησε τὴν νεαρὴ τὴν κόρη,<br>
			γιὰ τὴν Συρία τράβηξε, εὑρῆκε ἕνα βαπόρι.</p>

			<p>Καὶ τὸ καράβι ἔφθασε εἰς τὴν Λαοδικεία,<br>
			διὰ ξηρᾶς ἐβάδισε στὴν Ἔδεσσα Συρίας.</p>

			<p>Στὴν Ἔδεσσα ἐφυλάσσετο μία Χριστοῦ εἰκόνα,<br>
			ἦν ἡ «ἀχειροποίητος» ἀπ᾿ τοῦ Χριστοῦ τὰ χρόνια.</p>

			<p>Ἔμεινε ἀρκετὸ καιρὸ στὴν ἐκκλησιὰ ἐκείνη,<br>
			τοῦ ἔδιναν οἱ χριστιανοὶ ὅλοι ἐλεημοσύνη.</p>

			<p>Πολὺ ὀλίγα κράταγε διὰ τὸν ἑαυτόν του,<br>
			τὰ ὑπόλοιπα ἐμοίραζε εἰς τοὺς πτωχοὺς ἐμπρός του.</p>

			<p>Ζοῦσε ἀσκητικὴ ζωὴ καὶ ἐφυτοζωοῦσε,<br>
			μόνο ποὺ κάθε Κυριακὴ πήγαινε κοινωνοῦσε.</p>

			<p>Ὅταν ἐξαφανίστηκε κι ἔφυγε ἀπ᾿ τὴν Ρώμη,<br>
			γονεῖς του τὸν ἐκλαίγανε, τὸν γύρευαν ἀκόμη.</p>

			<p>Χρόνια ἐκεῖ δέκα ἑπτὰ εἰς πόλιν τῆς Συρίας,<br>
			εἰς τὸν ναὸν ἀσκήτευε ἐκεῖ τῆς Παναγίας.</p>

			<p>Εἶχε σκοπὸ εἰς τὴν Ταρσὸ γιὰ νὰ ἀναχωρήσῃ,<br>
			τοῦ Παύλου τοῦ Ἀπόστολου πατρίδα νὰ γνωρίσῃ.</p>

			<p>Στὸν δρόμο πιάνει θύελλα πλοίαρχος ἔχει γνώμη,<br>
			ἀντὶ νὰ πάῃ στὴν Ταρσό, ἐπῆγε εἰς τὴν Ρώμη.</p>

			<p>Ὁ ὅσιος Ἀλέξιος σκεπτότανε ἀκόμα,<br>
			δίχως νὰ θέλει βρέθηκε στὸ πατρικό του χῶμα.</p>

			<p>Πῆγε λοιπὸν στὸ σπίτι του καὶ ἤτανε σὰν ξένος,<br>
			δίχως νὰ τὸν γνωρίσουνε, ἤτανε ξεχασμένος.</p>

			<p>Σὰν ἄγνωστο καλόγερο τὸν ἔβαλαν στὸ σπίτι,<br>
			τὸν συμπαθοῦσαν μὲ χαρά, τίποτα μὴν τοῦ λείπῃ.</p>

			<p>Κτυπάει ἡ καρδιά του δυνατά, συγκίνησί του τόση,<br>
			δὲν ἤθελε εἰς τοὺς γονεῖς νὰ τοὺς τὸ φανερώσῃ.</p>

			<p>Διδάσκει μὲ ἐνθουσιασμὸ καὶ μὲ χαρὰ μεγάλη,<br>
			κι ἄκουγαν μὲ συγκίνησι, μικροὶ καὶ οἱ μεγάλοι.</p>

			<p>Τὸν φθόνησε ὁ σατανᾶς καὶ ὅλο τὸν ἐπειράζει,<br>
			νὰ διώξουνε τὸν ἅγιο τοὺς δούλους του ταράζει.</p>

			<p>Παρακινεῖ ὁ πειρασμὸς καὶ τοὺς γονεῖς νὰ κλαῖνε,<br>
			μαζὶ μὲ τὴ γυναίκα του καὶ τὴν καρδιά του καῖνε.</p>

			<p>Ὁ ὅσιος προσευχότανε εἰς τὸν Θεὸ Πατέρα,<br>
			γιὰ νὰ τοῦ δίνῃ δύναμι τὴν νύκτα καὶ ἡμέρα.</p>

			<p>Ἔβλεπε καὶ τὴν σύζυγο νὰ ζῇ μὲ τοὺς γονεῖς του,<br>
			ποὺ ἔκανε ἔργα καλὰ καὶ χαιρόταν ἡ ψυχή του.</p>

			<p>Συνεργαζότανε μαζὶ ἡ νύφη καὶ ἡ μητέρα,<br>
			καὶ τὰ κορίτσια ὀρφανὰ φρόντιζαν κάθε μέρα.</p>

			<p>Ὁ κόσμος εἶναι μάταιος τὸ τέλος τοῦ ὁσίου,<br>
			γεμάτος πόνος, βάσανα, τ᾿ Ἁγίου Ἀλεξίου.</p>

			<p>Τοῦ ἀποκάλυψε ὁ Θεὸς ὅτι θὰ ἀποθάνῃ,<br>
			ζήτησε ἀπὸ τὸ δοῦλό του λίγο χαρτί, μελάνι.</p>

			<p>Κάθησε ἔπειτα ἔγραψε δική του ἱστορία,<br>
			τῆς ἰδικῆς του τῆς ζωῆς, πάσῃ λεπρομερείᾳ.</p>

			<p>Ἀπ᾿ τοὺς γονεῖς καὶ σύζυγο ἐζήτησε συγνώμη,<br>
			κι ἀπὸ ἀγάπη στὸ Θεὸ τὸ ἔκανε ἀκόμη.</p>

			<p>Καὶ τοὺς ἐπαρακάλεσε μὴ τοῦ βαστοῦν κακία,<br>
			ποὺ τοὺς ἐσταναχώρησε διὰ τὴν ἀπουσία.</p>

			<p>Τὸ γράμμα ἐτελείωσε, τὴν προσευχή του κάνει,<br>
			τελείωσε ὅλες τὶς δουλειὲς προτοῦ αὐτὸς πεθάνῃ.</p>

			<p>Καὶ τώρα θαῦμα ζωντανὸ ἔγινε μέσ᾿ στὴ Ῥώμη,<br>
			ὁ ὅσιος πρὶν κοιμηθῇ ἦν ζωντανὸς ἀκόμη.</p>

			<p>Φωνὴ ἀπὸ τὸν οὐρανὸ ἀκούστηκε ἁγία,<br>
			τὴν ἄκουσαν οἱ χριστιανοὶ ποὺ κάναν ἀγρυπνία.</p>

			<p>Τὸν λέγει «Ἄνθρωπο Θεοῦ» ἁγία φωνὴ ἐκείνη,<br>
			ἔρχεται εἰς τὸν οὐρανόν, τὸν κόσμο τὸν ἀφήνει.</p>

			<p>Στὸ σπίτι τοῦ πατέρα του τὸν βρῆκαν πεθαμένο,<br>
			ἐδιάβασαν τὸ γράμμα του ποὺ εἶχε τὸ γραμμένο.</p>

			<p>Ἀμέσως ἐκατάλαβαν Ἀλέξιος πὼς ἦταν,<br>
			ποὺ χρόνια ὁ πατέρας του αὐτὸν τὸν ἀνεζήτα.</p>

			<p>Τὸν κλάψανε τότε οἱ γονεῖς κι ἡ νύφη τους ἀκόμα,<br>
			καὶ ἔγιναν θαύματα πολλὰ προτοῦ νὰ μπεῖ στὸ χῶμα.</p>

			<p>Κωφάλαλοι ἐμίλησαν, μὰ καὶ δαιμονισμένοι,<br>
			λεπροὶ ἐκαθαρίστηκαν ποὺ ἦσαν ἀρρωστημένοι.</p>

			<p>Ὅλος ὁ κόσμος ἔτρεξε γιὰ νὰ τὸν προσκυνήσῃ,<br>
			τὸν πόνο του καὶ τὴ χαρὰ τ᾿ Ἁγίου νὰ ζητήσῃ.</p>

			<p>Στ᾿ Ἁγίου Πέτρου τὸν ναὸν τὸν ἔθαψαν κατόπι,<br>
			καὶ μύρον θεῖον χύθηκε, εὐωδίασαν οἱ τόποι.</p>

			<p>Τὴν μνήμη ἡ Ἐκκλησία μας τ᾿ Ἅγίου Ἀλεξίου,<br>
			πάντοτε ἑορτάζεται δέκα ἑπτὰ Μαρτίου.</p>

			<p>Εἶναι πολὺ διδακτικὸς ὁ βίος τοῦ Ἁγίου,<br>
			ποὺ ἄνθρωπος ἤτανε Θεοῦ Πατρὸς ἐπουρανίου.</p>

			<p>Φαίνεται ὁμοιόμορφος ἀπὸ τὸ ἴδιο σπίτι,<br>
			ποὺ ἦταν ὁμοιοπαθὴς Ἰωάννου Καλυβίτη.</p>

			<p>Πέρα στὴν Πελοπόννησο εἰς τὴν Ἁγία Λαύρα,<br>
			εὑρίσκεται ἡ κάρα τοῦ Ἀλεξίου στὰ μαῦρα.</p>

			<p>Στὴ Λακωνία τὸν τιμοῦν ξεχωριστῷ τῷ τρόπῳ,<br>
			ὁποὺ γιατρεύει τὶς πληγὲς τοῦ ἀσθενοῦς ἀνθρώπου.</p>

			<p>Ὦ Ἅγιε Ἀλέξιε κάνε τὴν προσευχή σου,<br>
			καὶ πρέσβευε ὑπὲρ ὑμῶν νἄχωμε τὴν εὐχή σου.</p>

			</td>
		</tr>
	</table>
</div>

<hr>

</body>

</html>