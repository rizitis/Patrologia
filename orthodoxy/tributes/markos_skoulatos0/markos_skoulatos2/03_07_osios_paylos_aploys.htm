<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Παύλος ο Απλούς</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Παῦλος ὁ Ἁπλοῦς</h1>

<p style="text-align: center">7 Μαρτίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Ἑορτάζεται ἡ μνήμη του εἰς τὰς ἑπτὰ Μαρτίου,<br>
			ἤτανε πνευματικὸ παιδὶ Ἁγίου Ἀντωνίου.</p>

			<p>Αἰγύπτιος καταγωγή· καὶ τὸ ἐπάγγελμά του<br>
			καλλιεργοῦσε γεωργὸς σὲ κτήματα δικά του.</p>

			<p>Ἦταν ἁπλοῦς στοὺς τρόπους του, δὲν κράταγε κακία,<br>
			καὶ τὴν ζωή του πέρναγε πάντα μὲ ἠρεμία.</p>

			<p>Ἦταν πιστὸς εἰς τὸν Θεὸν καὶ εἶχε τὴν ἐλπίδα,<br>
			γυναίκα του ὅμως ἦν κακή· ἔγινε μοιχαλίδα.</p>

			<p>Κρυβόταν ἀπ᾿ τὸν ἄντρα της ἐπὶ πολλὰ τὰ χρόνια,<br>
			τὸ θεωροῦσε ἐντροπὴ πολὺ καὶ καταφρόνια.</p>

			<p>Μιὰ ἡμέρα ἐσυνέπεσε ὁ ὅσιος νὰ γυρίσῃ,<br>
			ἐνωρίτερα στὸ σπίτι του, δουλειὲς νὰ κανονίσῃ.</p>

			<p>Εὑρῆκε τὴν γυναίκα του δὲν ἤτανε μονάχη,<br>
			τὴν εἶδε νὰ μοιχεύεται, τότε τῆς εἶπε κάτι.</p>

			<p>Τῆς μίλησε πολὺ σεμνὰ καὶ μὲ ἐνδιαφέρον·<br>
			δὲν θὰ σὲ δοῦν τὰ μάτια μου, δὲν θέλω νὰ σὲ ξέρω.</p>

			<p>Καὶ στὸν μοιχὸ ἐμίλησε ποὺ ἤτανε κοντά της,<br>
			νὰ ἔχῃς τὴν γυναίκα μου, μαζὶ καὶ τὰ παιδιά της.</p>

			<p>Στὸ σπίτι δὲν ξανάρχομαι, μονάχους σᾶς ἀφήνω,<br>
			θὰ πάω εἰς τὴν ἔρημο καὶ μοναχὸς θὰ γίνω.</p>

			<p>Τὸν ἅγιο Ἀντώνιο πῆγε νὰ συναντήσῃ,<br>
			καὶ στὸ κελλί του εὑρέθηκε τὴν πόρτα εἶχε κτυπήσει.</p>

			<p>Τοῦ ἄνοιξε ὁ Ἀντώνιος, τοῦ εἶπε τὶ ζητάει.<br>
			Θέλω νὰ γίνω μοναχός, ὁ ξένος ἀπαντάει.</p>

			<p>Τοῦ ἀπαντᾷ ὁ Ἀντώνιος· γέρο ἑξήντα χρόνω,<br>
			δὲν τόνε κάνω μοναχό, μόν᾿ ἄφησὲ με μόνο.</p>

			<p>Κλείνει τὴν πόρτα τῆς σπηλιᾶς, ὁ Παῦλος ἐπιμένει,<br>
			τρεῖς μέρες ἦταν νηστικός, ἀπέξω περιμένει.</p>

			<p>Τετάρτη ἡμέρα τὸ πρωί, σὰν ἄνοιξε τὴν πόρτα,<br>
			ὁ Παῦλος ἐπερίμενε μὲ ἐπιμονὴ ὅπως πρῶτα.</p>

			<p>Σὰν εἶδε ὁ Ἀντώνιος μεγάλη ὑπομονή του,<br>
			τοὖπε νὰ κάνῃ ἀγόγγυστα πάντα ὑπακοή του.</p>

			<p>Ὁ Παῦλος τοῦ ἀπάντησε· σὲ ὅτι μὲ διαστάζεις,<br>
			πάντα θὰ εἶμαι πρόθυμος, σ᾿ ὅτι μὲ προστάζεις.</p>

			<p>Τοῦ λέγει ὁ Ἀντώνιος· στάσου καὶ προσευχή σου,<br>
			γιὰ νὰ σοῦ φέρω ἐργόχειρο ἀγῶνες νὰ ἀρχίσουν.</p>

			<p>Τὸν Παῦλο παρακολουθεῖ ἀπὸ τῆς πόρτας τρύπα,<br>
			ἐπροσευχότανε θερμά, στὸν οὐρανὸ ἐκοίτα.</p>

			<p>Τοῦ ἔφερε φύλλα φοίνικες, τοῦ εἶπε νὰ τὶς πλέξῃ,<br>
			πάντοτε ἦταν πρόθυμος, δὲν εἶπε οὔτε λέξι.</p>

			<p>Τοῦ λέγει ὁ Ἀντώνιος γιὰ νὰ τὸν δοκιμάσῃ,<br>
			πῶς δὲν τὴν ἔπλεξε καλά, νὰ τὴν ξαναχαλάσῃ.</p>

			<p>Καὶ χάλασε ὅλη τὴν σειρὰ μὲ δίχως νὰ γογγύσῃ,<br>
			καὶ τὴν ξανάπλεξε ξανά, μὴν τὸν στεναχωρήσῃ.</p>

			<p>Τὸν συμπονεῖ ὁ Ἀντώνιος, τώρα τὸν ἐρωτάει,<br>
			ἑπτὰ ἡμέρες νηστικὸς μήπως πεινᾶ νὰ φάῃ.</p>

			<p>Ὁ Παῦλος τοῦ ἀπάντησε κάνε ὅτι νομίζεις,<br>
			ἐγὼ θὰ κάνω ὑπακοὴ ἐσὺ νὰ κανονίζεις.</p>

			<p>Καὶ τότε ὁ Ἀντώνιος τραπέζι ἑτοιμάζει,<br>
			τεμάχια τέσσαρα ἄρτου εἰς τὸ τραπέζι βάζει.</p>

			<p>Τεμάχιο ἕνα ἔβρεξε διὰ τὸν ἑαυτόν του,<br>
			τ᾿ ἄλλα τρία θὰ ἔτρωγε ὁ ὑποτακτικός του.</p>

			<p>Λέγει στὸν Παῦλο ὁ Ἀντώνιος κάνε τὴν προσευχή σου,<br>
			μὲ δίχως ἄρτο νὰ μὴν φᾶς καὶ πήγαινε κοιμήσου.</p>

			<p>Καὶ ὅπως τὸν διέταξε ἐπήγε καὶ ἐκοιμήθη,<br>
			ὁ Παῦλος ἦταν νηστικὸς δὲν ἐπαρεξηγήθη.</p>

			<p>Μεσάνυχτα τὸν ξύπνησε γιὰ τὴν ἀκολουθία,<br>
			μέχρι τὶς τρεῖς τὸ ἀπόγευμα δίαβασμα ψαλμωδία.</p>

			<p>Σὰν νύκτωσε προσεύχονται πρέπει νὰ φᾶνε ἄρτο,<br>
			διότι τὸ στομάχι τους δὲν ἤτανε χορτάτο.</p>

			<p>Ἕνα κομμάτι ἔβρεξε Ἀντώνιος νὰ φάῃ,<br>
			τὰ ἄλλα τρία τὰ ῾δωσε στὸν Παῦλο ποὺ πεινάει.</p>

			<p>Τὸ ἕνα κομμάτι ἔφαγε, τοῦ λέγει, φάγε καὶ ἄλλο,<br>
			γιατὶ ἐγὼ εἶμαι μοναχός, δὲν ἔπεισε τὸν Παῦλο.</p>

			<p>Τοὖπε· θὰ γίνω μοναχὸς καὶ ἐγὼ τὸ δίχως ἄλλο,<br>
			κι ἔδειξε στὸν Ἀντώνιο παράδειγμα μεγάλο.</p>

			<p>Τοῦ ἔσχισε τὸ ἔνδυμα, τοῦ εἶπε νὰ τὸ ράψῃ,<br>
			δὲν ἔφερνε ἀντίρρηση σὲ ὅτι τὸν διατάσσει.</p>

			<p>Μεγάλη ἡ ὑπακοὴ καὶ ἡ ταπείνωσίς του,<br>
			ἦταν ἡ χάρις τοῦ Θεοῦ παντοτινὰ μαζί του.</p>

			<p>Ἔδιωχνε τὰ δαιμόνια ἀπὸ δαιμονισμένους,<br>
			τοὺς πήγαιναν στὴν ἔρημο ὅλους ἀρρωστημένους.</p>

			<p>Στὸν ἅγιο Ἀντώνιο πῆγαν δαιμονισμένο,<br>
			στὸν Παῦλο τοὺς ὁδήγησε θεοχαριτωμένο.</p>

			<p>Θερμὴ ἀρχίζει προσευχὴ ὁ Παῦλος στὸν Θεόν του,<br>
			νὰ λυπηθῇ ὁ Κύριος τὸ πλάσμα τὸ δικό του.</p>

			<p>Καὶ λέγει στὸ δαιμόνιο Ἀντώνιος προστάζει,<br>
			νὰ φύγῃς ἀπ᾿ τὸν ἄνθρωπο, δὲν τὸν ἐξουσιάζεις.</p>

			<p>Δὲν φεύγω, λέγει ὁ δαίμονας καὶ τὸν περιγελοῦσε,<br>
			ὁ Παῦλος τὸν ἐξόρκιζε, μὰ δὲν ἀναχωροῦσε.</p>

			<p>Πεισμάτωσε ὁ δαίμονας καὶ δὲν ἀναχωροῦσε,<br>
			ὅμως ὁ Παῦλος ἀπ᾿τὸν Χριστὸ δύναμιν ἐζητοῦσε.</p>

			<p>Ἔξω στὸν ἥλιο ποὺ ἔκαιγε κάνει τὴν προσευχή του,<br>
			καὶ ἔκανε μὲ τὸν Χριστὸ διάλογο μαζί του.</p>

			<p>Τοῦ λέγει, Κύριε Ἰησοῦ Χριστέ, ἐδῶ θὰ ἀποθάνω,<br>
			ἂν δὲν διώξῃς δαίμονα ἀπ᾿ τὸ πλάσμα σου ἐπάνω.</p>

			<p>Φωνάζει τὸ δαιμόνιο πὼς δὲν ἀντέχει ἄλλο,<br>
			ταπείνωσι κι ἁπλότητα ποὺ εἶδε εἰς τὸν Παῦλο.</p>

			<p>Φεύγω, εἶπε ὁ δαίμονας καὶ ἔγινε ἕνα φίδι,<br>
			μῆκος ἑξῆντα πήχεων στὴν Ἐρυθρὰ ἐπνίγη.</p>

			<p>Ὁ Παῦλος ἐδοξάστηκε γιὰ τὴν ἁπλότητά του,<br>
			τὴν πίστι, τὴν ταπείνωσι καὶ τὴν πραότητά του.</p>

			<p>Ἀξίως ὑπηρέτησε Κύριον τὸν Θεόν του,<br>
			καὶ εἰς οὐράνιους μονὰς εἶναι ἐνώπιόν του.</p>

			<p>Εἴθε μὲ τὶς πρεσβεῖες σου, ὦ Παῦλε νὰ σωθοῦμε,<br>
			τῶν αἰωνίων ἀγαθῶν νὰ καταξιωθοῦμε.</p>

			</td>
		</tr>
	</table>
</div>

<hr>

</body>

</html>