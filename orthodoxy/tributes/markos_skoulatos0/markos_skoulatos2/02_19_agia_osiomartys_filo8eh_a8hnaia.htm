<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγία Οσιομάρτυς Φιλοθέη η Αθηναία</title>
<link rel="stylesheet" type="text/css" href="../styles.css">
</head>

<body lang="el">

<h1>Ἁγία Ὁσιομάρτυς Φιλοθέη ἡ Ἀθηναία</h1>

<p style="text-align: center">19 Φεβρουαρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Τὸ χίλια πεντακόσια εἴκοσι γεννήθηκε ἡ ἁγία,<br>
			εἰς πόλιν παλαιὰ τῶν Ἀθηνῶν· ἦταν Τουρκοκρατία.</p>

			<p>Συρίγα λὲν τὴν μάνα της, Ἄγγελο τὸν πατέρα,<br>
			μιὰ στεναχώρια εἴχανε, λυπόταν κάθε ἡμέρα.</p>

			<p>Στείρα ἦταν ἡ μάννα της, παιδὶ δὲν εἶχε κάνει,<br>
			προσεύχεται εἰς τὸν Θεόν, τὸ θάρρος της δὲν χάνει.</p>

			<p>Μιὰ ἡμέρα προσευχότανε μέσα στὴν ἐκκλησία,<br>
			καὶ θαῦμα τότε ἔκανε σ᾿ αὐτὴ ἡ Παναγία.</p>

			<p>Κοιμήθηκε καὶ ἔβλεπε φῶς μέσα στὴν κοιλιά της,<br>
			ποὺ ἐζήτησε ἕνα παιδὶ νὰ βρίσκεται κοντά της.</p>

			<p>Θεοῦ ἦταν τὸ ὅραμα ποὺ εἶδε τὴν ὥρα ἐκείνη,<br>
			γιατὶ σὲ λίγο διάστημα εἶχε ἐγκυμοσύνη.</p>

			<p>Χαριτωμένη ἐγέννησε κόρη πολὺ μικρούλα,<br>
			τὴν βάπτισαν καὶ ἄκουγε τὸ ὄνομα Ρεγούλα.</p>

			<p>Ἡ μάννα τὴν ἀνέθρεψε χριστιανικῷ τῷ τρόπῳ,<br>
			χαριτωμένη ἤτανε στὰ μάτια τῶν ἀνθρώπων.</p>

			<p>Ἔγινε δώδεκα χρονῶν καὶ ἕνα παλικάρι,<br>
			τὴν ζήτησε ἀπ᾿ τοὺς γονεῖς γυναίκα νὰ τὴν πάρῃ.</p>

			<p>Ἀπέκρουσε τὴν πρόταση τότε ἡ μικρὴ Ρεγούλα,<br>
			ἤθελε νἆναι τοῦ Χριστοῦ μιὰ μοναχὴ νυφούλα.</p>

			<p>Γονεῖς της τὴν ἐπίεσαν, παρὰ τὴν θέλησί της,<br>
			καὶ ἔγινε ὁ γάμος της καὶ ἡ στεφάνωσί της.</p>

			<p>Ἄνδρας ἤτανε σκληρὸς καὶ τὴν στεναχωροῦσε,<br>
			τὴν ἔδερνε, τὴν παίδευε, δὲν τὴν εὐχαριστοῦσε.</p>

			<p>Τὸν τύραννο τὸν ἄνδρα της ὑπέμενε ἡ ἁγία,<br>
			ἔμεινε πάντοτε πιστὴ εἰς τοῦ Χριστοῦ θρησκεία.</p>

			<p>Μὲ κάθε τρόπο προσπαθεῖ νὰ τόνε διορθώσῃ,<br>
			καὶ μὲ τὴν χάρι τοῦ Χριστοῦ ψυχή του νὰ τοῦ σώσῃ.</p>

			<p>Τρεῖς χρόνους τὸν συμβούλευε, ἐκεῖνος τὸ βιολί του·<br>
			δὲν θέλησε νὰ ζῇ καλὰ νἆναι ὁ Θεὸς μαζί του.</p>

			<p>Ὅμως σὰν εἶδε ὁ Θεὸς ἀμετανοησία,<br>
			τὸν πέθανε καὶ ἀπήλλαξε γιὰ πάντα τὴν ἁγία.</p>

			<p>Στὸ σπίτι της τὸ πατρικὸ ἐπῆγεν ἡ Ρεγούλα,<br>
			μαζί της εἶχε τοὺς γονεῖς, ἔκανε παρεούλα.</p>

			<p>Καθημερινῶς τῆς ἔλεγαν νὰ τὴν ξαναπαντρέψουν,<br>
			καὶ κληρονόμους στὴν ζωὴ ἠθέλησαν νὰ ἔχουν.</p>

			<p>Δέκα χρόνια ἐπέρασε ἡ ἁγία ἐν χηρείᾳ,<br>
			καὶ οἱ γονεῖς της ἔφυγαν ζωὴν τὴν αἰωνία.</p>

			<p>Δοξάζει τώρα τὸν Θεὸ ποὖναι λευτερωμένη,<br>
			μὲ ἀγρυπνίες προσευχὲς ἦν στὸν Θεὸ δοσμένη.</p>

			<p>Τότε εἶδε σὲ ὅραμα τὸν ἅγιο Ἀνδρέα,<br>
			πὼς παρθενώνας θὰ κτιστῇ γιὰ νὰ περνᾷ ὡραία.</p>

			<p>Ἄκουσε καὶ τὸν ἔκτισε στὸ ὄνομα ἀντρὸς της,<br>
&nbsp;Ἀνδρέα τόνε λέγανε τότε τὸν σύζυγό της.</p>

			<p>Ὅταν ἐκτίσθη ὁ παρθενὼν στῆς Πλάκας ῾κεῖ τὰ μέρη,<br>
			πρώτη ἐκάρη μοναχή, ὄνομα Φιλοθέη.</p>

			<p>Πῆρε κοπέλλες διαλεχτὲς σὰν πῆγε νὰ μονάσῃ,<br>
			καὶ ἡγουμένη ἔγινε, πολύπλευρη τὴ δράσι.</p>

			<p>Εἶχε συμπόνια στοὺς πτωχοὺς καὶ πάσχοντας συγνώμη,<br>
			στὸ μοναστήρι ἵδρυσε νοσοκομεῖο ἀκόμη.</p>

			<p>Ἐπήγαινε στοὺς ἀσθενεῖς νὰ τοὺς παρηγορήσῃ,<br>
			νὰ εἰπῇ δυὸ λόγια τοῦ Θεοῦ καὶ νὰ τοὺς ἐνισχύσῃ.</p>

			<p>Οἱ πάσχοντες οἱ ἄρρωστοι καὶ ὅλοι οἱ κατατρεγμένοι,<br>
			στὸ μοναστήρι ἔτρεχαν καὶ ἔφευγαν χορτασμένοι.</p>

			<p>Γυναῖκες ἐπροστάτευε οἱ Τοῦρκοι μὴν τὶς πιάσουν,<br>
			μὴ χάσουνε τὴν πίστι τους καὶ μὴν τὶς ἀτιμάσουν.</p>

			<p>Οἱ Τοῦρκοι σὰν τὸ ἔμαθαν σὰν ἄγρια θηρία,<br>
			μέσ᾿ στὸ κελλὶ τὴν ἅρπαξαν ἄρρωστη τὴν ἁγία.</p>

			<p>Τὴν ἔβαλαν στὴν φυλακὴ ἀντὶ νὰ ἔχει λύπη,<br>
			γιὰ τὴν ἀγάπη τοῦ Χριστοῦ πολὺ εὐχαριστήθη.</p>

			<p>Θέλησαν οἱ Ἀγαρηνοὶ ἡ ἁγία νὰ μαρτυρήσῃ,<br>
			ἀλλὰ ἐπέτρεψε ὁ Θεὸς ἀκόμα γιὰ νὰ ζήσῃ.</p>

			<p>Εἰς τὴν Ἀθήνα βρέθηκαν γνωστοὶ καὶ συγγενεῖς της,<br>
			ἔδωσαν γρόσια στὸν πασᾶ γιὰ ἀποφυλάκισί της.</p>

			<p>Μοναστηράκι ἔκτισε μέσα στὴν νῆσο Κέα,<br>
			Σ᾿ αὐτὸ προστατευότανε ἐκεῖ ἡ κάθε νέα.</p>

			<p>Συχνὰ ἐπήγαινε ἐκεῖ πάντοτε ἡ ἁγία,<br>
			Σὲ δέκα πέντε μοναχὲς ἔδινε ὁδηγία.</p>

			<p>Καὶ στὴν Ἀθήνα γύριζε διὰ φιλοξενίαν,<br>
			περιποιόταν ἄρρωστους, ἔκανε θεραπεία.</p>

			<p>Ἦταν δοσμένη στὸ Θεὸ καὶ ἦταν μεγάλο πράγμα,<br>
			καὶ ἂς ἀναφέρομε ἐδῶ ποὺ ἔκανε ἕνα θαῦμα.</p>

			<p>Ἤτανε κάποιος νεαρός, ἔβοσκε πρόβατά του,<br>
			συνήθιζε καὶ ἔκλεβε τὰ χρόνια τα μικρά του.</p>

			<p>Στοὺς Τούρκους πάντα ἔκανε πολλὲς ραδιουργίες,<br>
			κατάτρεχε τοὺς χριστιανούς, ἔκανε προδοσίες.</p>

			<p>Καὶ παραχώρησε ὁ Θεὸς δαιμόνιο νὰ λάβῃ,<br>
			νὰ μετανοιώσῃ ἔπρεπε αὐτὸς τώρα νὰ καταλάβῃ.</p>

			<p>Ἐγδύνετο κι ἐγύριζε γυμνὸς βουνὰ καὶ δάση,<br>
			στὸ μοναστήρι ἔτρεχε ἐκεῖ νὰ ἡσυχάσῃ.</p>

			<p>Κατόπιν τὸν συμβούλευσαν, τὸν πῆγαν στὴν ἁγία,<br>
			ἀμέσως προσευχήθηκε καὶ βρῆκε θεραπεία.</p>

			<p>Ἐκείνη τὸν συμβούλευσε καὶ μοναχὸς ἐκάρη,<br>
			κι ἔζησε βίον εὐτυχῆ μὲ τοῦ Θεοῦ τὴν χάρι.</p>

			<p>Τώρα δυὸ λόγια γράφομε γιὰ τὸ μαρτύριό της,<br>
			χίλια πεντακόσια ὀγδόντα ἐννιὰ τὸ τέλος τὸ δικό της.</p>

			<p>Οἱ Τοῦρκοι τὴν ἐμίσησαν, πῆγαν στὴν ἀγρυπνία,<br>
			καὶ τότε πέντε ἐπήδησαν μέσα στὴν ἐκκλησία.</p>

			<p>Καὶ τὴν ἁγίαν ἅρπαξαν, τὴν ἔδεσαν σὲ στύλο,<br>
			τὴν ἐτραυμάτισαν πολύ, τὴν ἔλιωσαν στὸ ξύλο.</p>

			<p>Ἔφυγαν καὶ τὴν ἄφησαν σὰν μισοπεθαμένη,<br>
			δοξολογοῦσε τὸν Θεόν, ἦταν τραυματισμένη.</p>

			<p>Σὰν πέρασε λίγος καιρὸς ἡ ἁγία ἐκοιμήθη,<br>
			μὲ ὡραῖο δαφνοστέφανο Χριστοῦ ὡραία νύμφη.</p>

			<p>Στὴν Μητρόπολι τῶν Ἀθηνῶν ἀπὸ τὰ χρόνια ἐκεῖνα,<br>
			τὸ ἅγιόν της λείψανο στολίζει τὴν Ἀθήνα.</p>

			</td>
		</tr>
	</table>
</div>

<hr>

</body>

</html>