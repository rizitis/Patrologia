<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγιος Απόστολος και Ευαγγελιστής Μάρκος</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Ἀπόστολος καὶ Εὐαγγελιστὴς Μάρκος</h1>

<p style="text-align: center">25 Ἀπριλίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Στὴν Ἰουδαία ἔγινε Ἁγίου ἡ γέννησή του,<br>
			ἀπὸ τὴν Κύπρο ἤτανε ὅμως καταγωγή του.</p>

			<p>Μητέρα του ἦν εὐσεβὴς ἀπόστολου Βαρνάβα,<br>
			Μαρία τὴν ὀνόμαζαν, ἔτσι τὴν ἐφωνάζαν.</p>

			<p>Βαρνάβα ἦταν ἀδελφή, ζοῦσαν στὴν Ἰουδαία,<br>
			μαθήματα γιὰ τὸν Χριστόν, ζοῦσαν πολὺ ὡραία.</p>

			<p>Ὁ Ἅγιος Μάρκος νεαρὸς τὸν εἶχε κατηχήσει,<br>
			ὁ Πέτρος ὁ ἀπόστολος κατὰ Θεὸν νὰ ζήσῃ.</p>

			<p>Ὁ Δεῖπνος τότε ὁ μυστικὸς στὸ σπίτι του εἶχε γίνει,<br>
			πρὶν συλληφθῇ ὁ Ἰησοῦς τότε τὴ νύχτα ἐκείνη.</p>

			<p>Τὴ νύκτα ποὺ τὸν συνέλαβαν Ἑβραῖοι στρατιῶτες,<br>
			ὁ Μάρκος ἐτυλίχτηκε μ᾿ ἕνα σεντόνι ἐτότες.</p>

			<p>Καὶ τρέχει στὴ Γεθσημανῆ γιὰ νὰ ὑπερασπίσῃ,<br>
			τὸν Κύριον Ἰησοῦν Χριστὸν ποὺ εἴχανε κρατήσει.</p>

			<p>Ρωμαῖοι τὸν ἐκράτησαν τότε ἀπ᾿ τὸ σεντόνι,<br>
			γλίστρησε καὶ τοὺς ἔφυγε καὶ ἔμειναν τότε μόνοι.</p>

			<p>Σπίτι στὴν Ἱερουσαλὴμ ποὺ λέγεται Ὑπερῶον,<br>
			Μάρκου τοῦ Εὐαγγελιστοῦ, βρίσκεται ἀκόμα σῶον.</p>

			<p>Μυστικὸς δεῖπνος ἔγινε στὸ σπίτι τοῦ Ἁγίου,<br>
			καὶ ἡμέρα τῆς Πεντηκοστῆς, Πνεύματος Παναγίου.</p>

			<p>Ἐπῆγε μὲ τὸν θεῖον του, Ἀπόστολον Βαρνάβα,<br>
			στὸν Παῦλο τὸν Ἀπόστολο ἐκείνη τὴν ἑβδομάδα.</p>

			<p>Στὴν Κύπρο τότε ἐτράβηξαν κάνουν ὁδοιπορία,<br>
			καὶ ἀπὸ ἐκεῖ ἐπήγανε καὶ στὴ Μικρὰν Ἀσία.</p>

			<p>Τὸν Παῦλο τὸν Ἀπόστολο συνόδευσεν ἀκόμη,<br>
			ποὺ δέσμιο τὸν εἴχανε, τὸν πήγανε στὴ Ρώμη.</p>

			<p>Στὴ Ρώμη ἐσυνδέθηκε μὲ τὸν διδάσκαλό του,<br>
			τὸν Πέτρο τὸν Ἀπόστολο πρὶν τὸν πνευματικό του.</p>

			<p>Στὴν φυλακὴ ποὺ ἔβαλαν Ἀπόστολο τὸν Παῦλο,<br>
			γράφει πρὸς τὸν Τιμόθεο ὅτι τὸ δίχως ἄλλο,</p>

			<p>Μάρκο τὸν Εὐαγγελιστὴ νὰ στείλῃ εἰς τὴν Ῥώμη,<br>
			γιατὶ τοῦ εἶναι χρήσιμος παρὰ πολὺ ἀκόμη.</p>

			<p>Νὰ κάνῃ ἐκεῖ κηρύγματα, ἀκόμα καὶ ἑρμηνεία,<br>
			τοῦ Πέτρου τοῦ Ἀπόστολου θεία διδασκαλία.</p>

			<p>Τὸν δίδαξε ὁ Ἀπόστολος τότε τὸν μαθητή του,<br>
			ὁ Μάρκος τότε ὑπάκουσε εἰς τὴν διαταγή του.</p>

			<p>Τὸ Ἱερὸν Εὐαγγέλιον τότε τοῦ παραδίνει,<br>
			γιὰ νὰ γραφῇ, νὰ κυρηχθῇ, αἰώνια νὰ μείνῃ.</p>

			<p>Ἔγραψε σὲ κεφάλαια ἐτότε δέκα ἕξι,<br>
			καὶ ἔμεινε αἰώνια Θεοῦ ἡ κάθε λέξι.</p>

			<p>Ὁ Μάρκος τότε ἔκανε Χριστοῦ διδασκαλία,<br>
			Λιβύη καὶ στὴν Αἴγυπτο, μὰ καὶ στὴν Ἀραβία.</p>

			<p>Ἐπίσκοπος ἐτέθηκε σ᾿ Ἀλεξανδρείας πόλι,<br>
			ἐκεῖ ὅπου τὴν δράσι του τὴν ἐκτιμῆσαν ὅλοι.</p>

			<p>Ὅσο ὅμως οἱ χριστιανοὶ πολὺ εὐχαριστηθῆκαν, <br>
			εἰδωλολάτρες ἄθεοι πολὺ τὸν ἐμισῆσαν.</p>

			<p>Δὲν ἤθελαν νὰ βλέπουνε Χριστὸς νὰ προοδεύῃ,<br>
			καὶ στὸν ἀληθινὸν Θεὸν ὁ κόσμος νὰ πιστεύῃ.</p>

			<p>Γι᾿αὐτὸ τὸν δένουν μὲ σχοινιά, στὸ δρόμο τὸν ἐσέρνουν,<br>
			κομμάτιασαν τὶς σάρκες του, οἱ πέτρες τὸν ἐγδέρνουν.</p>

			<p>Καὶ ἔγιναν τοῦ Ἅγιου οἱ σάρκες του κομμάτια,<br>
			εἰδωλολάτρες ἔβλεπαν κι εἶχαν χαρὰ στὰ μάτια.</p>

			<p>Τὸν ἔριξαν στὴ φυλακή, καὶ τοῦ παρουσιάσθη<br>
			Κύριος Ἰησοῦς Χριστὸς νὰ τὸν ἐγκωμιάσῃ.</p>

			<p>Καὶ τὸν ἐνίσχυσε πολὺ μὴν φοβηθῇ τὰ τόξα,<br>
			τοῦ ἐτοίμασε στὸν οὐρανὸ πολλὴ μεγάλη δόξα.</p>

			<p>Τὸν βγάλανε στὴ φυλακὴ, τὸν πᾶνε στὴν πλατεία,<br>
			καὶ σέρνοντας τὸν ἔφεραν μὲς στὴν Ἀλεξανδρεία.</p>

			<p>Πελώρια ἄναψαν φωτιὰ καὶ μέσα τὸν ἐρίξαν,<br>
			τὸν ἔψησαν σὰν τὸ ἀρνὶ καὶ μέσα τὸν ἀφῆσαν.</p>

			<p>Τὸ σῶμα κατακάηκε μὲς στῆς φλογὸς τὰ τόξα,<br>
			μὰ ἡ ψυχή του βρέθηκε μέσ᾿ στ᾿ οὐρανοῦ τὴ δόξα.</p>

			<p>Δοξάστηκε καὶ ἐδῶ στὴ γῆ ἡ χάρις τοῦ Ἁγίου,<br>
			ποὺ συγγραφέας ἔγινε Ἁγίου Εὐαγγελίου.</p>

			<p>Εἶχε γραμμένα θαύματα ἀνθρώπων πονεμένων,<br>
			ποὺ εἶχε κάνει ὁ Χριστός, μὰ καὶ κεκοιμημένων.</p>

			<p>Δεκάξι τα κεφάλαια Ἁγίου Εὐαγγελίου,<br>
			ποὺ ἔγραψε ὁ ἅγιος μὲ ἔμπνευσι τοῦ Θείου.</p>

			<p>Γι᾿ αὐτὸ καὶ στὶς εἰκόνες του τὸν εἰκονογραφίζουν<br>
			σὰν λεοντάρι δυνατὸ τὸν ἐχαρακτηρίζουν.</p>

			<p>Τ᾿ Ἁγίου θαύματα πολλά, θὰ γράψω ἕνα μόνο,<br>
			νὰ γίνῃ συγκατάβασις εἰς τῆς γραφῆς τὸ χρόνο.</p>

			<p>Πῆγε στὴν Ἀλεξάνδρεια, εὑρῆκε ἕνα τσαγκάρη,<br>
			τοὖπε τότε ὁ Ἅγιος γιὰ νὰ τοῦ κάνῃ χάρη.</p>

			<p>Σκίστηκε τὸ ὑπόδημα, νὰ τοῦ τὸ διορθώσῃ,<br>
			καὶ ὅτι κάνει ὁ κόπος του, εὐθὺς νὰ τὸν πληρώσῃ.</p>

			<p>Τσαγκάρης ἦταν ἄπιστος τρυπήθηκε στὸ χέρι,<br>
			καὶ ἀπ᾿ τὸν πόνο τὸν πολύ, φωνάζει, ὑποφέρει.</p>

			<p>Μέσα στὸν πόνο φώναξε τὴ φράσιν· Ὦ Θεέ μου!<br>
			τὸν κατηχεῖ ὁ Ἅγιος, τοῦ λέγει· ἄνθρωπέ μου.</p>

			<p>Τὸν ἔφτυσε, τὸν γιάτρεψε, καὶ στοῦ Χριστοῦ τὴν πίστι,<br>
			πρῶτα τὸν ἐκατήχησε, κατόπιν ἐβαπτίστη.</p>

			<p>Καὶ τὸν ἐχειροτόνησε, Ἐπίσκοπο τὸν κάνει,<br>
			ἀπὸ ὑποδηματοποιὸ Θεοῦ στὸ δρόμο βάνει.</p>

			<p>Αὐτὸ τὸ θαῦμα ἔκανε κι ἄλλα πολλὰ συνάμα,<br>
			γράφουν οἱ βιογράφοι του εἰς τὸ δικό τους γράμμα.</p>

			<p>Στὸ Ἅγιο Εὐαγγέλιο μὲ ἔπαινο ἀρχίζει,<br>
			τὸν Ἰωάννη Πρόδρομο καὶ τόνε μακαρίζει.</p>

			<p>Γράφει γιὰ βάπτισι Χριστοῦ μέσα στὸν Ἰορδάνη,<br>
			ποὺ τὸν ἐβάπτισε ἐκεῖ ἡ χείρα τοῦ Ἰωάννη.</p>

			<p>Γράφει γιὰ θαύματα πολλὰ καὶ τὴν αἱμορροοῦσα,<br>
			ἀνέστησε θυγάτριο Ἰάειρου θανοῦσα.</p>

			<p>Γράφει ἀποκεφάλισι τοῦ Βαπτιστοῦ Ἰωάννη,<br>
			ποὺ τὸν ἀποκεφάλισε Ἡρώδου τὸ δρεπάνι.</p>

			<p>Γιὰ Μεταμόρφωσι Χριστοῦ εἰς τὸ Θαβὼρ τὸ Ὄρος,<br>
			μεγάλο ἦν τὸ γεγονός, πολὺ μεγάλος ντόρος.</p>

			<p>Γράφει ὁ Εὐαγγελιστὴς γιὰ τοῦ Χριστοῦ τὰ Πάθη,<br>
			γιὰ ἐκεῖνον ποὺ τὰ ἀγνοεῖ καὶ θέλει νὰ τὰ μάθῃ.</p>

			<p>Μὰ καὶ τὸ σπουδαιότερο γιὰ τὴν Ἀνάστασί του,<br>
			ποὺ χάρισε στοὺς μαθητές, κι ἐσκόρπισαν ἐχθροί του.</p>

			<p>Καὶ τέλος ἐπισφράγισις Ἁγίου Εὐαγγελίου,<br>
			γράφει διὰ τὴν ἔνδοξον Ἀνάληψι Κυρίου.</p>

			<p>Ἅγιε Εὐαγγελιστὰ ποὺ ἀκούω στ᾿ ὄνομά σου, <br>
			κάνε γιὰ ὅλους προσευχὴ νὰ εἴμαστε κοντά σου.</p>

			</td>
		</tr>
	</table>
</div>

<hr>

</body>

</html>