<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιοι Μάρτυρες Ακεψιμάς, Ιωσήφ, Αειθαλάς</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιοι Μάρτυρες Ἀκεψιμᾶς, Ἰωσήφ, Ἀειθαλᾶς</h1>

<p style="text-align: center">3 Νοεμβρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Οἱ Ἅγιοι τρεῖς μάρτυρες ἔζησαν στὴ Περσία,<br>
			ποὺ βασιλέας Σαβώριος εἶχε τὴν ἐξουσία.</p>

			<p>Εἰδωλολάτρες ἤτανε τὸν Ἥλιον τιμοῦσαν,<br>
			καὶ τὴν Φωτιὰ ψευδεῖς θεοὺς αὐτοὶ προσκυνοῦσαν.</p>

			<p>Βίαζαν τοὺς χριστιανοὺς νὰ ἀλλαξοπιστήσουν,<br>
			τὸν Ἥλιον καὶ τὴν Φωτιὰ θεοὺς νὰ προσκυνήσουν.</p>

			<p>Ὁ Ἅγιος Ἀκεψιμᾶς ἐπίσκοπος εἶχε γίνει,<br>
			κήρυττε Ἰησοῦ Χριστὸ τὴν ἐποχὴ ἐκείνη.</p>

			<p>Τὸν ἔβαλαν στὴ φυλακὴ γιὰ τοῦ Χριστοῦ τὴν πίστι,<br>
			μὲ θάρρος ὁμολόγησε Θεὸν τῶν πάντων Κτίστη.</p>

			<p>Ἐθύμωσε ὁ ἄρχοντας διὰ τὴν ἄρνησί του,<br>
			διέταξε μὲ βούρδουλα νὰ δείρουν τὸ κορμί του.</p>

			<p>Τότε πληγὲς ἀνοίξανε καὶ ἔτρεχε τὸ αἷμα,<br>
			μὰ τὴν ἀλήθεια ἔλεγε δὲν δέχτηκε τὸ ψέμα.</p>

			<p>Τοῦ εἶπε τότε ὁ τύραννος· ποῦ εἶναι ὁ Θεός σου,<br>
			γιὰ νὰ σοῦ γιάνῃ τὶς πληγὲς νὰ εἶναι βοηθός σου;</p>

			<p>Ἐὰν θελήσῃ ὁ Θεὸς ἀμέσως μὲ γιατρεύει,<br>
			κι ἐσένα εἰς τὴν κόλασι αἰώνια παιδεύει.</p>

			<p>Ἐθύμωσε ὁ τύραννος καὶ τότε διατάζει,<br>
			μὲ ἁλυσίδες νὰ δεθῇ στὴν φυλακὴ τὸν βάζει.</p>

			<p>Ὁ τύραννος ἀνέκρινε τότε τὴν ἄλλη ἡμέρα,<br>
			ἕνα Ἱεροδιάκονο καὶ ἕνα Ἱερέα.</p>

			<p>Ἀειθαλᾶς διάκονος ἦταν τὸ ὄνομά του,<br>
			καὶ Ἰωσὴφ ὁ ἕτερος παπὰς ἰδιότητά του.</p>

			<p>Τοὺς μίλησε ὁ δικαστὴς μὲ ἄγριο τὸν τρόπον,<br>
			ποὺ τὸν ἀληθινὸ Θεὸ κήρυτταν τῶν ἀνθρώπων.</p>

			<p>-Γιατὶ πλανᾶται ἁπλούστερους ἀνθρώπους σὲ μαντεῖες,<br>
			στὴν πίστι τῶν χριστιανῶν τοὺς δίνετε ὁδηγίες;</p>

			<p>Διέταξε τὸν Ἰωσὴφ Ἥλιο νὰ προσκυνήσῃ,<br>
			καὶ ὁ Ἅγιος ἀρνήθηκε, τρελὸ τὸν εἶχε ἀφήσει.</p>

			<p>Διέταξε μ᾿ ἀγκαθωτὰ ραβδιὰ νὰ τὸν ραβδίσουν,<br>
			καὶ δίχως νὰ τὸν λυπηθοῦν τὶς σάρκες νὰ ξεσκίσουν.</p>

			<p>Προσεύχεται ὁ Ἅγιος Θεὸν εὐχαριστοῦσε,<br>
			ἄφωνος ἀπὸ τοὺς δαρμοὺς τώρα λιποθυμοῦσε.</p>

			<p>Μὲ Ἀκεψιμᾶν τὸν ἔβαλαν στὴν φυλακὴ καὶ πάλι,<br>
			καὶ φέρνουν τὸν Ἀειθαλᾶ σὲ ἀνάκρισι μεγάλη.</p>

			<p>Κάμε τουλάχιστον ἐσὺ πρόσταγμα βασιλέα,<br>
			προσκύνησε τὸν Ἥλιον γιὰ νὰ περνᾶς ὡραία.</p>

			<p>Νὰ μὴν τὸ σώσω ἀπαντᾶ, ἂν Ἥλιον προσκυνήσω,<br>
			ἀφοῦ Θεὸν ἀληθινὸ ποτὲ δὲν θὰ ἀφήσω.</p>

			<p>Σὰν εἶδε πὼς ἀρνήθηκε, στὸ ξύλο δένουν χέρια,<br>
			τοῦ ἔσπασαν τὰ κόκαλα μὲ φοβερὰ μαχαίρια.</p>

			<p>Ὁ Ἅγιος τὸν τύραννο ἀποκαλοῦσε σκύλο,<br>
			εἶχε χαρὰ ποὺ αἵματα ἔπεφταν ἀπ᾿ τὸ στύλο.</p>

			<p>Δὲν μπόρεσε πιὰ νὰ σταθῇ, οὔτε νὰ περπατήσῃ,<br>
			τὸν ἔριξε στὴν φυλακὴ ἐκεῖ νὰ ξεψυχήσῃ.</p>

			<p>Ἦσαν καὶ ἄλλοι Ἅγιοι ἐκεῖ φυλακισμένοι,<br>
			Ἀκεψιμᾶς καὶ Ἀειθαλᾶς πολὺ βασανισμένοι.</p>

			<p>Φυλακισμένοι οἱ Ἅγιοι ἤτανε τρία χρόνια,<br>
			διὰ τὴν πίστι τοῦ Χριστοῦ καὶ γιὰ ζωὴ αἰώνια.</p>

			<p>Ὁ Ἅγιος Ἀκεψιμᾶς κάνει τὴν προσευχή του,<br>
			μέσα σὲ πόνους φοβεροὺς παρέδωκε ψυχή του.</p>

			<p>Ὁ τύραννος τὸν Ἰωσὴφ τὸν ξαναεξετάζει,<br>
			ἀφοῦ πάλι ἀρνήθηκε στὴν φυλακὴ τὸν βάζει.</p>

			<p>Ἦρθε σειρὰ Ἀειθαλᾶ τοῦ λέγει νὰ προσκυνήσῃ,<br>
			τὰ ἄψυχα τὰ εἴδωλα ἂν ἤθελε νὰ ζήσῃ.</p>

			<p>Δὲν θὰ προδώσω τὴν ἱερὴ πίστι Ὀρθοδοξία,<br>
			περιφρονῶ τὰ εἴδωλα ψεύτικα στὴν ἀξία.</p>

			<p>Τοὺς ἔβαλαν στὴ φυλακὴ πάλι τοὺς ἐξετάζουν,<br>
			οἱ Ἅγιοι μὲ μιὰ φωνὴ Ὀρθοδοξία κράζουν.</p>

			<p>Πιστεύουμε ἀληθινὸ Θεόν, ἄναρχον βασιλέα,<br>
			ὅλο τὸν κόσμο ἔπλασε θαυμάσια κι ὡραία.</p>

			<p>Πολλὲς φορὲς οἱ Ἅγιοι τοὺς εἴχανε ντροπιάσει,<br>
			ὑπέμειναν γιὰ τὸν Χριστὸ καὶ εἶχαν κοπιάσει.</p>

			<p>Τὸν Ἰωσὴφ τὸν Ἅγιο ἀνέκριναν ἀκόμα,<br>
			ὁ Ἅγιος τὸν τύραννο τὸν ἔφτυνε στὸ στόμα.</p>

			<p>Ἄνοιξαν λάκκο κι ἔβαλαν τὸ σῶμα τοῦ Ἁγίου,<br>
			τὸν ἔχωσαν ὡς τὸν λαιμὸ τὰ χέρια τοῦ δημίου.</p>

			<p>Καὶ τότε πῆρε ὁ δήμιος πέτρα πολὺ μεγάλη,<br>
			καὶ τοῦ Ἁγίου ἔκοψε ἀμέσως τὸ κεφάλι.</p>

			<p>Ἔβαλαν τότε φύλακες, φύλαγαν λείψανό του,<br>
			νὰ μὴν τὸ κλέψουν χριστιανοὶ καὶ τὄχουν φυλακτό τους.</p>

			<p>Σεισμὸς μεγάλος ἔγινε τὴν Τρίτη τὴν ἡμέρα,<br>
			βροντὲς πολλὲς καὶ ἀστραπὲς δόνησαν τὸν ἀέρα.</p>

			<p>Μία φωτιὰ κατέβηκε ἀπ᾿ τοῦ οὐρανοῦ τὰ ὕψη,<br>
			κατέκαψε τοὺς φύλακες τοὺς ψεύτικους στὴν πίστι.</p>

			<p>Σὰν πέθανε ὁ Ἰωσὴφ οἱ ἀσεβεῖς τυράννοι,<br>
			ἔφεραν τὸν Ἀειθαλᾶ σὲ πόλι μάνι-μάνι.</p>

			<p>Ἐκεῖ τὸν λιθοβόλησαν· τὸ Ἅγιο Λείψανό του,<br>
			νύχτα τὸ πῆραν μοναχοί· πῆγε προορισμό του.</p>

			<p>Τὸ ἔθαψαν μὲ εὐλάβεια συγκίνησι μεγάλη,<br>
			ἐκεῖ ποὺ ἐμαρτύρησε, ἐτάφηκε ἐκεῖ πάλι.</p>

			<p>Θαυματούργησε ὁ Θεὸς τὸν δοῦλο νὰ τιμήσῃ,<br>
			μυρσίνη φύτρωσε φυτὸ τὸν τόπο νὰ μυρίσῃ.</p>

			<p>Ἔρχονταν ἄνθρωποι πολλοὶ τότε σ᾿ αὐτὸν τὸν τόπο,<br>
			ἄρρωστοι θεραπεύονται μὲ πίστι τῶν ἀνθρώπων.</p>

			<p>Τὰ θαύματα ποὺ ἔγιναν πληθὺς ἀπ᾿ τὸ φυτὸ ἐκεῖνο,<br>
			οἱ ἀσεβεῖς ξερίζωσαν· τὸ ἔκαψαν καὶ κεῖνο.</p>

			<p>Ὁ Ἅγιος Ἀειθαλᾶς Ἰούνιο πεθαίνει,<br>
			μὲ Ἰωσὴφ καὶ Ἀκεψιμᾶ στὴν συντροφιά τους μένει.</p>

			<p>Οἱ τρεῖς γιορτάζουνε μαζὶ στὶς τρεῖς τοῦ Νοεμβρίου,<br>
			γιατὶ μαζὶ μαρτύρησαν γιὰ δόξα τοῦ Κυρίου.</p>

			<p>Προσεύχεσθε παρακαλῶ Τριάδα τὴν Ἁγία,<br>
			νὰ ἐλεήσῃ καὶ ἡμᾶς νὰ βροῦμε σωτηρία.</p>

			</td>
		</tr>
	</table>
</div>

<hr>

</body>

</html>