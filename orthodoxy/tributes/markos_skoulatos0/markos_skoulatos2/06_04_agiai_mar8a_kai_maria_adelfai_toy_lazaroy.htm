<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγίαι Μάρθα και Μαρία, αδελφαί του Λαζάρου</title>
<link rel="stylesheet" type="text/css" href="../styles.css">
</head>

<body lang="el">

<h1>Ἁγίαι Μάρθα καὶ Μαρία, ἀδελφαὶ τοῦ Λαζάρου</h1>

<p style="text-align: center">4 Ἰουνίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Ἡ Μάρθα ἐκατάγετο ἀπὸ τὴ Βηθανία,<br>
			μὲ ἀδελφό της Λάζαρο καὶ ἀδελφὴ Μαρία.</p>

			<p>Ἦταν ἡ μεγαλύτερη στὴν οἰκογένειά της,<br>
			ἀλλὰ καὶ πάντα σεβαστὴ στὴ συμπεριφορά της.</p>

			<p>Ὁ Κύριος Ἰησοῦς Χριστὸς εἶχε στενὴ φιλία,<br>
			μὲ ἀδελφό της Λάζαρο, μὲ Μάρθα καὶ Μαρία.</p>

			<p>Πρὶν ἀρρωστήσῃ ὁ Λάζαρος, ἐπίσκεψι τοὺς κάνει,<br>
			καὶ τὸν ἐφιλοξένησαν, πρόθυμα μάνι-μάνι.</p>

			<p>Ἀρρώστησεν ὁ Λάζαρος καὶ τὸν εἰδοποιοῦνε,<br>
			νὰ κάνῃ ἀδελφὸ καλὰ καὶ μὲ χαρὰ νὰ ζοῦνε.</p>

			<p>Τὸν Λάζαρο ὁ Κύριος ἄφησε ν᾿ ἀποθάνῃ,<br>
			διότι νεκρανάστασι ἐπρόκειτο νὰ κάνῃ.</p>

			<p>Τέσσερα ἡμερόνυχτα μετὰ ἦρθε στὴ Βηθανία,<br>
			ἔκλαιγε τὸν Λάζαρο ἡ Μάρθα κι ἡ Μαρία.</p>

			<p>Ἀφοῦ τὸν προϋπάντησαν μὲ δάκρυα στὰ μάτια,<br>
			διὰ τὸν φίλον Λάζαρο τοῦ εἶπαν τὰ μαντάτα.</p>

			<p>Στὴν Μάρθα λέγει ὁ Κύριος πὼς θὰ τὸν ἀναστήσῃ,<br>
			ἐὰν πιστεύῃ στὸν Θεόν, ὁ Λάζαρος θὰ ζήσῃ.</p>

			<p>Καὶ ὅταν τὸν ἀνέστησε πῆραν χαρὰ μεγάλη,<br>
			τὸν ἀδελφό τους Λάζαρο εἶχαν κοντά τους πάλι.</p>

			<p>Καὶ ἄλλη φορὰ ὁ Κύριος στὸ σπίτι τους εἶχε πάει,<br>
			κι ἡ Μάρθα κάνει φαγητὸ ὁ Κύριος νὰ φάῃ.</p>

			<p>Ἡ Μάρθα λένε μερικοὶ πὼς ἦταν παντρεμένη<br>
			Σίμωνα πῆρε τὸ λεπρὸ καὶ ἦταν συζευγμένη.</p>

			<p>Καὶ συμπεραίνουν μερικοὶ ἡ Μάρθα ἦταν χήρα<br>
			μιὰ λέξη εἶν᾿ σὲ μάρμαρα ποὺ ἔγραψε μιὰ χείρα.</p>

			<p>Εἶναι σὲ κοιμητήριο στὴν πόλι Βηθανία<br>
			ποὺ κατοικοῦσε μὲ ἀδελφοὺς Λάζαρο καὶ Μαρία.</p>

			<p>Πάνω στὸ ἴδιο μάρμαρο γράφεται ἡ λέξι Σίμων<br>
			καὶ συμπεραίνουν ἄνδρας της πὼς ἤτανε ἐκεῖνος.</p>

			<p>Σὰν ἀνεστήθη ὁ Λάζαρος, ἡ Μάρθα ἀφοσιώθη,<br>
			ἔγινε ἱεραπόστολος στὴ Βηθανία πρώτη.</p>

			<p>Στὴ Κύπρο πῆγε ὁ Λάζαρος μετὰ ἀνάστασί του<br>
			πῆγε καὶ τὸν ἀντάμωσε Μάρθα ἡ ἀδελφή του.</p>

			<p>Στὴν Κύπρο ἔχει ὄνομα Λάρνακα πολιτεία,<br>
			τάφος λαζάρου εἶν᾿ ἐκεῖ καὶ χτίσανε ἐκκλησία.</p>

			<p>Ἡ κοίμησί της ἔγινε τέσσερις Ἰουνίου<br>
			καὶ τὴν ψυχὴ παρέδωσε στὰ χέρια τοῦ Κυρίου.</p>

			</td>
		</tr>
	</table>
</div>

<hr>

</body>

</html>