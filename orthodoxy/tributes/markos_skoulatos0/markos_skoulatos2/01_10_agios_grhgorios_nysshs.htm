<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγιος Γρηγόριος Νύσσης</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Γρηγόριος Νύσσης</h1>

<p style="text-align: center">10 Ἰανουαρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Γεννήθηκε ὁ ἅγιος στὴν Νεοκαισαρεία,<br>
			γονεῖς του ἦσαν εὐσεβεῖς εἰς τοῦ Χριστοῦ θρησκεία.</p>

			<p>Τὸν Ἅγιο Βασίλειο, μεγάλο ἀδερφό του,<br>
			τὸν εἶχε πάντα συντροφιά, μὰ καὶ διδάσκαλό του.</p>

			<p>Ἅγια οἰκογένεια ἦταν τὰ χρόνια ἐκεῖνα,<br>
			τὰ ἀγόρια ὅλα ἅγια, κι ἡ ἀδελφὴ Μακρίνα.</p>

			<p>Δὲν ἤθελε ὁ Γρηγόριος νὰ ἀκούει παραμυθία,<br>
			τὸν δίδασκε ὁ Βασίλειος θεία Γραφὴ ἀλήθεια.</p>

			<p>Καὶ ἀναγνώστης ἔγινε τῶν ἱερῶν βιβλίων,<br>
			ἦταν μεγάλος ρήτορας σὲ ὅλο του τὸ βίο.</p>

			<p>Γρηγόριος ὁ Νανζιαζηνος τοῦ ἔδωσε ὁδηγία,<br>
			ν᾿ ἀφήσῃ τὴ ρητορική, νὰ ῾ρθῇ στὴν Ἐκκλησία.</p>

			<p>Εἶχε τὸν Λιβάνιον τότε διδάσκαλόν του,<br>
			μαζὶ μὲ τὸν Βασίλειον, μεγάλον ἀδερφό του.</p>

			<p>Σὲ φιλοσοφικὴ σχολὴ ἐπῆγε καὶ σπουδάζει,<br>
			ὅμως τὴν ἱερὰ Γραφὴ σὲ πρώτη θέση βάζει.</p>

			<p>Καὶ ὅταν ἐμεγάλωσε γυναίκα ἐνυμφεύθη,<br>
			καλὴν τὴν Θεοσέβεια, χριστιανὴ ὅπως πρέπει.</p>

			<p>Μὰ πέθανε αὐτὴ νωρίς, κι αὐτὸς ἐν τῇ χηρείᾳ,<br>
			ὑπέμεινε τὸν θάνατον, ἔδειξε καρτερία.</p>

			<p>Κατόπιν ἀσχολήθηκε μὲ τὴν φιλοσοφία,<br>
			δοξολογοῦσε τὸν Θεὸν γιὰ θεῖα μεγαλεῖα.</p>

			<p>Τὸν κάλεσε ὁ Βασίλειος ἐπίσκοπος νὰ γίνῃ,<br>
			στὴ Νύσσα τῆς Καισάρειας αὐτὸς νὰ διευθύνῃ.</p>

			<p>Σὰν ἔγινε ἐπίσκοπος, εἶχε μεγάλη πάλη,<br>
			ἀπὸ τὸν αὐτοκράτορα, ἀριανὸ Οὐάλη.</p>

			<p>Τὸν βγάζουν ἀπ᾿ τὸ θρόνο του, πάει στὴν Ἀραβία,<br>
			προστάτης ἔγινε ἐκεῖ Χριστοῦ στὴν Ἐκκλησία.</p>

			<p>Σὰν πέθανε ὁ Βασίλειος, στὴν σύνοδο πηγαίνει,<br>
			καὶ τὸν Ἀπολλινάριο αἱρετικὸ προσβαίνει.</p>

			<p>Ἡ ἀδερφή του ἡ μοναχή, Μακρίνα ἡγουμένη,<br>
			εἶχε ν᾿ ἀκούσῃ νέα τους ὄντας μακριὰ κλεισμένη.</p>

			<p>Ἔπρεπε τώρα ἀρκετὸ δρόμο νὰ περπατήσῃ,<br>
			καὶ τὴν Μακρίνα ἀδελφὴ νὰ βρῇ, νὰ συναντήσῃ.</p>

			<p>Φτάνει στὸ ἀσκητήριο· ζητᾷ τὴν ἀδερφή του,<br>
			Μακρίνα, πῶς δὲ φάνηκε εἰς τὴν συνάντησί του.</p>

			<p>Τοῦ λέγουν· εἶναι ἄρρωστη Μακρίνα ἡγουμένη,<br>
			τὸν ὁδηγοῦν εἰς τὸ κελί, ποὺ εἶν ἀρρωστημένη.</p>

			<p>Ἡ ἀδελφὴ κατάκοιτη πάνω σε μιὰ σανίδα,<br>
			εἶχε γιὰ μαξιλάρι της ξύλινη κοπανίδα.</p>

			<p>Πάνω ἐκεῖ ἐστήριζε κεφάλι καὶ λαιμό της,<br>
			ξύλο εἶχε στὴ πλάτη της, ξύλο προσκέφαλό της.</p>

			<p>Σὰν εἶδε τὸν Γρηγόριο, ἀκούμπησε στὸν ἀγκώνα,<br>
			δὲ μπόρεσε νὰ περπατῇ μὲ ἀρρώστεια τὸν ἀγώνα.</p>

			<p>Ἄρρωστη, μὲ πυρετό, ἐσήκωσε τὰ χέρια,<br>
			κι ἐπροσευχήθη στὸν Θεό, ὡσὰν τὰ περιστέρια.</p>

			<p>Εὐχαριστοῦσε τὸν Θεόν, τῆς ἔκανε τὴ χάρη<br>
			ποὺ εἶδε τὸν Γρηγόριο, χρυσὸ μαργαριτάρι.</p>

			<p>Τὴν εἶδε ὁ Γρηγόριος βαριὰ κατάστασή της,<br>
			σκεπτότανε τὴν κοίμηση, μαζὶ καὶ τὴν ταφή της.</p>

			<p>Τόνε ὁδήγησε ὁ Θεὸς μὲ τὴν ὁδοιπορία,<br>
			στὴν ἀδερφή του νὰ βρεθῇ Μακρίνας στὴν κηδεία.</p>

			<p>Καὶ ὅταν τὴν ἐκήδευσε, πῆγε στὴ Σεβαστεία,<br>
			ἦταν ἐκεῖ ἐπισκπος Χριστοῦ τῆς Ἐκκλησίας.</p>

			<p>Εἰς τὴν Κωνσταντινούπολη Σύνοδος εἶχε γίνει,<br>
			Δεύτερα οἰκουμενικὴ τὴν ἐποχὴ ἐκείνη.</p>

			<p>Πολέμησε ὁ Γρηγόριος κατὰ Πνευματομάχων,<br>
			ὑπέρμαχος ἐστάθη κατὰ τῶν πονηρῶν πνευμάτων.</p>

			<p>Τριακόσια ἐνενήντα ὀκτὼ Γρηγόριος ἐκοιμήθη,<br>
			ἀπὸ τὴν Ὀρθοδοξία μας ἀξίως ἐτιμήθη.</p>

			<p>Αὐτὸς ἦταν ὁ βίος τοῦ Γρηγόριου τοῦ Νύσσης,<br>
			ποὺ τὸν ἐγκωμιάζουνε κι οἱ ἅγιοι ἐπίσης.</p>

			<p>Ἦταν μεγάλος συγγραφεύς· εἰς τὴν πατρολογίαν<br>
			τόμους σαράντα τέσσερις ἔχει στὴν ἐκκλησία.</p>

			<p>Γράφει στὴν Ἑξαήμερον μαζὶ μὲ τὸν ἀδερφόν του,<br>
			τὸν ἅγιο Βασίλειο ποὺ εἶχε βοηθό του.</p>

			<p>Ἔγραψε γιὰ τὸν Μωϋσῆ τὸν ἰδικόν του βίο,<br>
			στὴ διαθήκη παλαιά, πρῶτον αὐτοῦ βιβλίον.</p>

			<p>Γράφει στὸν Ἐκκλησιαστή, ἐξήγησε Ψαλτήρι,<br>
			ᾄσμα ᾀσμάτων ἐξηγεῖ, ὡραῖο πανηγύρι.</p>

			<p>Στὴν Διαθήκη τὴν Καινὴ γράφει καὶ συμβουλεύει,<br>
			μακαρισμοὺς ἐπιστολὰς Παύλου τὶς ἑρμηνεύει.</p>

			<p>Περὶ ἁγίου Πνεύματος κάνει διδασκαλία,<br>
			Λόγον κατανυκτικὸν γράφει εἰς τὰ βιβλία.</p>

			<p>Βιβλίον ἐνημερωτικὸν γράφει γιὰ παρθενία,<br>
			δίχως νὰ ὑποτιμηθῇ γάμος καὶ συζυγία.</p>

			<p>Ἔγραψε γιὰ τὸν βίο της ἅγιας ἀδελφῆς Μακρίνας,<br>
			ποὺ ἀρεστὴ καὶ μόρφωση εἶχε τὰ χρόνια ἐκεῖνα.</p>

			<p>Γράφει ἀκόμα ὁ ἅγιος γιὰ ἀνθρωπολογία,<br>
			τὴν πλάση ἀπ᾿ τὸν Δημιουργὸ μὲ πάνσοφη σοφία.</p>

			<p>Ἀκόμα «περὶ χριστιανῶν καὶ τελειότητά του»,<br>
			συνέγραψε ὁ ἅγιος μὲς στὰ συγγράματά του.</p>

			<p>Ἕβδομη Σύνοδος καὶ τὸν ἐγκωμιάζει,<br>
			«Πατέρα Πατέρων» μέγιστο, ἔτσι τὸν ὀνομάζει.</p>

			<p>Ὁ θεολόγος Γρηγόριος ἔγραψε πρὸς τιμήν του,<br>
			ἐγκώμιο στὸν Ἅγιο γιὰ τὴν διαγωγή του.</p>

			<p>Τόνε ἀγάπησε πολὺ καὶ γράφει ὡς παράδειγμα,<br>
			«φίλου πιστοῦ οὐκ ἔστιν ἀντάλλαγμα».</p>

			<p>Ἦταν τίμια κάρα του εἰς τὴν Μικρὰν Ἀσία,<br>
			καὶ στὴν Ἀθήνα βρίσκεται, δόξα ὀρθοδοξίας.</p>

			<p>Στὸν Περρισὸ τῆς Ἀττικῆς, ναὸ ἅγιου Εὐσταθίου,<br>
			φυλάσσεται ἡ κάρα τοῦ ἁγίου Γρηγορίου.</p>

			<p>Γιορτάζεται ἡ μνήμη του δέκα Ἰανουαρίου,<br>
			ἡ Ἐκκλησία τὸν τιμᾶ, Νύσσης τοῦ Γρηγορίου.</p>

			</td>
		</tr>
	</table>
</div>

<hr>

</body>

</html>