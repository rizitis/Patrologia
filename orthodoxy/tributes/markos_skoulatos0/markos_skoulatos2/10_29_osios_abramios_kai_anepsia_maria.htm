<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Αβράμιος και η ανεψιά του Μαρία</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Ἀβράμιος καὶ ἡ ἀνεψιά του Μαρία</h1>

<p style="text-align: center">29 Ὀκτωβρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Ὁ Ἀβράμιος γεννήθηκε στὴ Μεσοποταμία,<br>
			ἐμόνασαν στὴν ἔρημο μὲ ἀνεψιὰ Μαρία.</p>

			<p>Γονεῖς του ἦσαν ἔνδοξοι, εἶχαν περιουσία,<br>
			γιὰ γάμο τὸν ἑτοίμασαν σὰν ἦρθε σὲ ἡλικία.</p>

			<p>Ἦταν θεοσεβούμενος καὶ εἶχε τὸν σκοπό του,<br>
			ἤθελε γίνῃ μοναχὸς νὰ σώσῃ ἑαυτό του.</p>

			<p>Ἔβγαλαν τὴν ἀπόφασι ἐτότε οἱ γονεῖς του,<br>
			τὸν πάντρεψαν καὶ δέχτηκε μὲ τὴν ὑπακοή του.</p>

			<p>Δὲν τοὺς ἐναντιώθηκε· ἤτανε λυπημένος,<br>
			θὰ ἔχανε τὰ αἰώνια· δὲν ἦν εὐχαριστημένος.</p>

			<p>Τοῦ γάμου ἡ διασκέδασι κράτησε ἕξη μέρες,<br>
			ἀλλὰ αὐτὸς δὲν πρόσεχε παιχνίδια καὶ φλογέρες.</p>

			<p>Ἕβδομη μέρα ἔφυγε ἀπ᾿ τὸ δωμάτιό του,<br>
			κι εὑρῆκε εἰς τὴν ἔρημο Νυμφίο τὸν Χριστό του.</p>

			<p>Τότε οἱ γονεῖς του κλαίγανε γιὰ ἀναχώρησί του,<br>
			οἱ συγγενεῖς τὸν βρήκανε κλεισμένο στὸ κελί του.</p>

			<p>Τοὺς ἔδωσε μιὰ συμβουλή· Θεὸ νὰ εὐχαριστήσουν,<br>
			νὰ μὴν τὸν βλέπουνε συχνά, ζωήν του ἐμποδίσουν.</p>

			<p>Ἀγωνιζόταν στὸ κελὶ μὲ ἐγκράτεια μεγάλη,<br>
			τὸν ἑαυτόν του ἐγύμναζε στοῦ δαίμονα τὴν πάλη.</p>

			<p>Σὰν δέκα χρόνια πέρασαν, πέθαναν οἱ γονεῖς του,<br>
			καὶ ἡ περιουσία τους ἦταν ὅλη δική του.</p>

			<p>Εἶπε σὲ ἕνα φίλο του, τοὔδωσε ἐξουσία,<br>
			ἐμοίρασε εἰς τοὺς πτωχοὺς ὅλη περιουσία.</p>

			<p>Δὲν θέλησε ἀπ᾿ τοὺς γονεῖς ἀργύριο νὰ πάρῃ,<br>
			μὰ στολισμένος ἤτανε ἀπὸ τὴν Θεία χάρι.</p>

			<p>Λόγια ψυχοσωτήρια ἔλεγε τῶν ἀνθρώπων,<br>
			πενήντα χρόνια ἔζησε στὸν ἴδιο αὐτὸ τὸν τόπο.</p>

			<p>Στὴν θάλασσα τοῦ Μαρμαρᾶ ἦν εἰδωλολατρία,<br>
			καὶ ἔπρεπε νὰ κηρυχτῇ ἐκεῖ ἡ Ὀρθοδοξία.</p>

			<p>Σκέπτεται τὸν Ἀβράμιο ἐτότε ὁ δεσπότης,<br>
			νὰ ἀκούσῃ λόγια τοῦ Χριστοῦ ἐκεῖ ἡ ἀνθρωπότης.</p>

			<p>Ἔπρεπε ὁ Ἀβράμιος κήρυκας γιὰ νὰ γίνῃ,<br>
			νὰ λάβει τὸ ἀξίωμα μὲ τὴν ἱερωσύνη.</p>

			<p>Πῆρε ὁ δεσπότης ἱερεῖς ἐπήγε στὸ κελί του,<br>
			τὸν ρώτησε ἂν δέχεται ὡς συνεργὸς μαζί του.</p>

			<p>Τοῦ λέγει εἶμαι ἀνάξιος γιὰ τὴν ἱερωσύνη,<br>
			ἀπὸ πολὺ ταπείνωσι δὲν ἤθελε νὰ γίνῃ.</p>

			<p>Δεσπότης ἐδευτέρωσε γιὰ τὸ ἀξίωμά του,<br>
			ὅτι πολλὲς ψυχὲς εἰς τὸν Χριστὸ θὰ ἔφερνε κοντά του.</p>

			<p>Καὶ πάλι σὰν ἀρνήθηκε ἀρχιερεῖς κοιτάζει,<br>
			μὲ βλέμμα τώρα αὐστηρὸ πάλι τὸν πλησιάζει.</p>

			<p>Τοῦ λέγει κόσμο ἐμίσησες καὶ ἡδονὲς ἀκόμα,<br>
			ταπείνωσι καὶ ὑπακοὴ δὲν ἔμαθες ἀκόμα.</p>

			<p>Σὰν τὸ ἄκουσε ὁ Ἀβράμιος πικρὰ ἐτότε κλαίει,<br>
			τοῦ ἔκανε ὑπακοὴ καὶ στὸ δεσπότη λέει·</p>

			<p>-Νὰ γίνῃ θέλημα Θεοῦ ὅτι μὲ διατάξεις,<br>
			σὲ μένα τὸν ἀνάξιο νὰ κάνω ὅτι προστάξῃς.</p>

			<p>Τότε λοιπὸν ὁ Ἅγιος ἔκανε ἱκεσία,<br>
			ζητοῦσε ἀπὸ τὸν Θεὸ οὐράνια συμμαχία.</p>

			<p>Τὸν πῆρε ἀπὸ τὸ κελί, πῆγαν στὴν ἐκκλησία,<br>
			καὶ τόνε χειροτόνησε διάκονο κι ἱερέα.</p>

			<p>Λεφτὰ ποὺ κληρονόμησε γονιῶν περιουσία,<br>
			χτίζει σὲ κεῖνο τὸ χωριὸ ὡραίαν ἐκκλησία.</p>

			<p>Ρίχνει στὴ γῆ τὰ εἴδωλα, μὰ οἱ εἰδωλολάτρες,<br>
			μὲ πέτρες τὸν χτυπούσανε σὰν ἀγριεμένες γάτες.</p>

			<p>Ἐκεῖνος προσευχότανε, μὰ εἶχαν θηριωδία,<br>
			πάλι τὸν ξαναχτύπησαν σὰν ἄγρια θηρία.</p>

			<p>Θαύμασαν τὴν ὑπομονὴ Ὁσίου Ἀβραμίου,<br>
			ποὺ προσευχότανε γι᾿ αὐτοὺς στὰ ὦτα τοῦ Κυρίου.</p>

			<p>Ἔσπασε τὰ ἀγάλματα καὶ εἶδαν μοναχοί τους,<br>
			πιστεύανε στὰ εἴδωλα στὴ πλάνη τὴν δική τους.</p>

			<p>Μὲ αὐτὸν τὸν τρόπο τὸν καλὸ τοὺς ἔφερε κοντά του,<br>
			μὲ γλώσσα κήρυττε Χριστόν, χαιρόταν ἡ καρδιά του.</p>

			<p>Σὰν χρόνος ὅταν πέρασε στὴν ἔρημο πηγαίνει,<br>
			ἔκλαιγαν καὶ τὸν γύρευαν ἦσαν δυστυχισμένοι.</p>

			<p>Τόνε πειράζει ὁ διάβολος ἐκεῖ στὴ ἐρημία,<br>
			τοῦ ἔβαλε ἐκεῖ στὸ νοῦ τὴν ὑπερηφανία.</p>

			<p>Τοῦ λέγει· εἶσαι μακάριος καὶ δὲν ὑπάρχει ἄλλος,<br>
			στὰ Θεῖα καὶ στὴ ἀρετή, εἶσαι ὁ πιὸ μεγάλος.</p>

			<p>Κι εἶπε του· σώπα πονηρὲ Χριστὸς σὲ διατάσσει,<br>
			ἕνα σκουλήκι εἶμαι ἐγὼ στὴ γῆ ὅπου ὑπάρχει.</p>

			<p>Νύχτα τὸν ξαναπείραξε κρατοῦσε μιὰ ἀξίνη,<br>
			φοβήθηκε ὁ μισόκαλος τοῦ Ἁγίου τὴν εἰρήνη.</p>

			<p>Ὁ Ἅγιος ἑτοίμασε νὰ φάγῃ τὴν ἐνάτη,<br>
			καὶ θέλησε γιὰ νὰ χυθῇ νερὸ ἀπ᾿ τὸ κανάτι.</p>

			<p>Ὁ Ἅγιος τὸν ἐμπόδισε ὁ σατανᾶς τοῦ κράζει,<br>
			τὸν ἐνοχλεῖ τὸ ἀγαθὸν καὶ ὅλους τοὺς πειράζει.</p>

			<p>Μνήμη θανάτου εἶχε σὲ ὅλη τὴ ζωή του,<br>
			μὲ δάκρυα στὰ μάτια τοῦ κάνει τὴν προσευχή του.</p>

			<p>Ποτὲ δὲν ἐπλύθηκε στὰ πόδια καὶ κεφάλι,<br>
			οὔτε ποτὲ τοῦ γέλασε ὅπως τὸ κάνουν ἄλλοι.</p>

			<p>Ὁ Ὅσιος εἶχε ἀδερφὸ στὴ Μεσοποταμία,<br>
			μὰ πέθανε καὶ ἄφησε τὴν κόρη του Μαρία.</p>

			<p>Ἡ Μαρία σὰν ὀρφάνεψε ποὺ ἦταν ἡ ἀνιψιά του,<br>
			τὴν ἔφεραν οἱ συγγενεῖς εἰς τὸ κελὶ κοντά του.</p>

			<p>Τὴν κράτησε ὁ Γέροντας νὰ τὴν διαφυλάξῃ,<br>
			ἀπὸ τὰ χέρια τοῦ ἐχθροῦ, κανεὶς μὴν τὴν πειράξῃ.</p>

			<p>Μὰ ὁ παμπόνηρος ἐχθρὸς ἤθελε νὰ λυπήσῃ,<br>
			τὸν Γέροντα Ἀβράμιο φαρμάκι νὰ ποτίσῃ.</p>

			<p>Ἔρωτα σ᾿ ἕνα μοναχὸ βάζει γιὰ τὴν Μαρία,<br>
			ποὺ συντροφιὰ τοῦ ἔκανε ἐκεῖ στὴν ἡσυχία.</p>

			<p>Ἤτανε εἴκοσι χρονῶν ἐτότε ἡ Μαρία,<br>
			τὴν πλάνεψε ὁ μοναχὸς καὶ ἔκανε ἁμαρτία.</p>

			<p>Ἔπεσε σὲ ἀπόγνωσι καὶ ἦταν λυπημένη,<br>
			παρέβηκε νόμο Θεοῦ, ἦν στεναχωρημένη.</p>

			<p>Μαρία σὰν ἁμάρτησε, πληγώθηκε ἡ ψυχή της,<br>
			καὶ τότε ἔκλαψε πικρὰ γιὰ τὴν διαγωγή της.</p>

			<p>Ἐνόμιζε στὴ λύπη της δὲν βρίσκει σωτηρία,<br>
			ἀπ᾿ τὸ κελί της ἔφυγε τότε πεζοπορία.</p>

			<p>Ντύθηκε τότε κοσμικὰ εὑρῆκε πανδοχεῖο,<br>
			δεχόταν ὅσους πήγαιναν ἐκεῖ εἰς τὸ πορνεῖο.</p>

			<p>Μετὰ δύο μέρες τὴν ζητεῖ ὁ θεῖος τὴ Μαρία,<br>
			φωνὴ δὲν πῆρε ἀπ᾿ τὸ κελί· ἤτανε ἡσυχία.</p>

			<p>Κατάλαβε ὁ Γέροντας τότε τὶ εἶχε πάθει,<br>
			σὰν πέρασε λίγος καιρός, τὰ νέα εἶχε μάθει.</p>

			<p>Ἀμέσως τότε ὁ Γέροντας δίχως νὰ ἀμελήσῃ,<br>
			μὲ στρατιωτικὴ στολὴ τὸ σῶμα εἶχε ντύσει.</p>

			<p>Ἄφησε ἐκεῖ τὰ ράσα του, ἕν᾿ ἄλογο μισθώνει,<br>
			καβάλησε καὶ ἔφυγε, γέρος ἦταν στὶς χρόνοι.</p>

			<p>Στὸ πανδοχεῖο τράβηξε ποὺ ἦταν στὴν πολιτεία,<br>
			ἐκεῖ του εἶπαν ἀσφαλῶς πὼς ἦταν ἡ Μαρία.</p>

			<p>Καμώθηκε στὸν πανδοχέα πὼς θέλει τὴν Μαρία,<br>
			καὶ ὅτι εἶναι ὄμορφη, νὰ πράξῃ ἁμαρτία.</p>

			<p>Ὁ Γέροντας διέταξε κρέας νὰ μαγειρεύσουν,<br>
			καὶ στὸ τραπέζι μὲ κρασὶ Μαρία νὰ καλέσουν.</p>

			<p>Ἦρθε καὶ ὅταν ἔφαγαν πῆγαν δωμάτιό της,<br>
			τὶς πόρτες ἔκλεισαν καλὰ καὶ ὁ Γέροντας ἐμπρὸς της.</p>

			<p>Τότε ἀποκαλύφθηκε ὁ θεῖος στὴ Μαρία,<br>
			ποὺ εἶχε τὴν ἀπόγνωσι καὶ ἔκανε ἁμαρτία.</p>

			<p>Ἀναστενάζει ὁ Γέροντας γιὰ τὴν ἀπώλειά της,<br>
			τὴν μάλωσε ποὺ ἀρνήθηκε τότε μετάνοιά της.</p>

			<p>Ἔπεσε σὲ ἀπόγνωσι ἔλεγε ἡ Μαρία,<br>
			μόνο στὸν Ἰησοῦ Χριστὸ θὰ βρεῖ τὴν σωτηρία.</p>

			<p>Ἄκουε νουθεσία Γέροντος κι ἀμίλητη στεκόταν,<br>
			ἀφοῦ ἁμάρτησε πολὺ τὸν Γέροντα ἐντρεπόταν.</p>

			<p>Τῆς εἶπε· τώρα φεύγουμε, θὰ πᾶμε στὸ κελί μας,<br>
			ἀφοῦ ἐμετανόησες θἆναι Χριστὸς μαζί μας.</p>

			<p>Τῆς εἶπε ὁ Ἀβράμιος νὰ εἶναι στὴν ψυχή μου,<br>
			ὅλες οἱ ἁμαρτίες σου ποὺ ἔκαμες παιδί μου.</p>

			<p>Κρυφὰ τὴν πῆρε καὶ ἔφυγαν ἀπὸ τὸ πανδοχεῖο,<br>
			καβάλησε τὸ ἄλογο ὁποὺ ὁδηγοῦσε ὁ θεῖος.</p>

			<p>Τότε ἐμετανόησε πάρα πολὺ ἡ Μαρία,<br>
			ἔκλαιγε καὶ ἐνήστεψε, βαριὰ σκληραγωγία.</p>

			<p>Ἐπροσευχότανε πολὺ γιὰ νὰ τὴν συγχωρέσῃ,<br>
			Θεὸς ὁ πολυεύσπλαχνος σὲ λάθος εἶχε πέσει.</p>

			<p>Ἐπέρασε θεάρεστα ὁ βίος τοῦ Ἁγίου,<br>
			ἡ Ἐκκλησία τὸν τιμᾶ εἴκοσι ἐννιὰ Ὀκτωβρίου.</p>

			<p>Γιὰ εὐλογία ράσο του ἐπῆραν οἱ ἀνθρῶποι,<br>
			πολλὰ κομμάτια μοίρασαν, πῆγαν σὲ ἄλλοι τόποι.</p>

			<p>Σὰν πέντε χρόνια πέρασαν, πέθανε κι ἡ Μαρία,<br>
			τὸ ἱερό της λείψανο ἔχει ἀκτινοβολία.</p>

			<p>Μετὰ τὶς ἁμαρτίες της εἶχε μετανοήσει,<br>
			ὁ πολυεύσπλαχνος Θεὸς τὴν εἶχε συγχωρέσει.</p>

			</td>
		</tr>
	</table>
</div>

<hr>

</body>

</html>