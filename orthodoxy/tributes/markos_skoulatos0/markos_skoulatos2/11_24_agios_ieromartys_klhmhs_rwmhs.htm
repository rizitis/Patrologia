<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Ιερομάρτυς Κλήμης Ρώμης</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Ἱερομάρτυς Κλήμης Ρώμης</h1>

<p style="text-align: center">24 Νοεμβρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Ἑορτάζει ἡ ἐκκλησία μας Κλήμεντος τοῦ Ἁγίου,<br>
			τὴν εἰκοστὴ τετάρτη τοῦ μηνὸς τοῦ Νοεμβρίου.</p>

			<p>Ὁ Ἅγιος γεννήθηκε στὴν φημισμένη Ρώμη,<br>
			ἦταν ὁ Δομετιανὸς ὡς βασιλιὰς ἀκόμη.</p>

			<p>Φαῦστος εἶναι πατέρας του, μητέρα Ματθιδία,<br>
			ἐσπούδαζεν ὁ Ἅγιος ἑλληνικὴ παιδεία.</p>

			<p>Ναυάγησε στὴ θάλασσα, μὲ θαῦμα διεσώθη,<br>
			τὸν διεφύλαξε ὁ Θεὸς μαζὶ μὲ ἄλλοι ἀνθρῶποι.</p>

			<p>Τὸν Πέτρο τὸν Ἀπόστολο εἶχε διδάσκαλό του,<br>
			τὸν δίδαξε γιὰ τὸν Χριστὸν ἀληθινὸ Θεό του.</p>

			<p>Καὶ συγγραφέας ἤτανε καὶ πρωτοπόρος ὅλων,<br>
			συνέγραψε διαταγὲς Ἁγίων Ἀποστόλων.</p>

			<p>Μιμήθηκε τὶς ἀρετὲς Πέτρου τοῦ Ἀποστόλου,<br>
			λόγια τῶν εἰδωλολατρῶν δὲν ἄκουγε καθόλου.</p>

			<p>Ταπείνωσι, πραότητα εἰς τὰ κηρύγματά του,<br>
			σαγήνευε τοὺς ἄθεους κι ἐρχόντουσαν κοντά του.</p>

			<p>Ἔγραψε ἐπάνω σε χαρτὶ τὴν ἐποχὴ ἐκείνη,<br>
			ὀνόματα ὅλων τῶν πτωχῶν γιὰ ἐλεημοσύνη.</p>

			<p>Δίνει σὲ χῆρες κι ὀρφανὰ ὅλα τὰ ἀναγκαῖα,<br>
			πράγματα, τρόφιμα, λοιπὰ γιὰ νὰ περνοῦν ὡραία.</p>

			<p>Στὴν Ρώμη κάποιος ἄρχοντας Σισίνιος τ᾿ ὄνομά του,<br>
			ἐμίσησε τὸν Κλήμεντα δὲ θέλει συντροφιά του.</p>

			<p>Ἐπίστευε ἡ γυναίκα του εἰς τὴν ὀρθοδοξία,<br>
			μὲ κυρηγμα τοῦ Κλήμεντα ποὺ ἦταν ἡ αἰτία.</p>

			<p>Γυναίκα τοῦ Σισίνιου πῆγε στὴν ἐκκλησία,<br>
			καὶ πῆγε ὁ Σισίνιος ἀπὸ ζηλοτυπία.</p>

			<p>Μόλις ἐμπῆκε στὸ ναὸ ὁ Ἅγιος προσευχόταν,<br>
			τυφλώθηκε, τὰ μάτια του δὲν ἔβλεπε σὰν πρῶτα.</p>

			<p>Οἱ δοῦλοι του τὸν πήγανε εἰς τὸ δικό του σπίτι,<br>
			ἦταν τυφλὸς καὶ στὰ ἀφτιὰ νὰ μὴν ἀκούῃ ντίπι.</p>

			<p>Τὸ εἶπε στὴ γυναίκα του, ποὺ ἐλέγαν Θεοδώρα,<br>
			πολὺ τὸν ἐλυπήθηκε, δέησι κάνει τώρα.</p>

			<p>Παρακαλεῖ τὸν Ἅγιο νὰ κάνῃ προσευχή του,<br>
			νὰ ἰδῇ τὸ φῶς ὁ ἄνδρας της, μὰ καὶ τὴν ἀκοή του.</p>

			<p>Ὅταν τὸν ἔκανε καλὰ καὶ εἶχε τὴν ὑγεία,<br>
			ἔδειξε ὁ Σισίνιος στὸν Κλήμη ἀχαριστία.</p>

			<p>Γιὰ μάγο τὸν ἐπέρασε, δὲν εἶχε πιὰ πιστέψει,<br>
			ὅτι ἡ χάρις τοῦ Θεοῦ, ἐκεῖνο εἶχε γιατρέψει.</p>

			<p>Τοὺς ὑπηρέτες διέταξε τὸν Ἅγιο νὰ δέσουν,<br>
			πολὺ σφιχτὰ τὸ σῶμα του νὰ τὸν στεναχωρέσουν.</p>

			<p>Τυφλώθηκαν οἱ ἀσεβεῖς, ἔδεσαν τοὺς θεούς τους,<br>
			τὰ ψεύτικα ἀγάλματα, σκοτίστηκεν ὁ νοῦς τους.</p>

			<p>Τότε τοῦ λέγει ὁ Ἅγιος· σκοτίστηκε ἡ καρδιά σου, <br>
			καὶ τοὺς θεούς σου ἔδεσες, ἔχασες τὰ μυαλά σου.</p>

			<p>Προσεύχονταν μὲ δάκρυα γυναίκα Θεοδώρα,<br>
			Ἀπόστολος Πέτρος τῆς μιλεῖ ἀπόγευμα στὴν ὥρα.</p>

			<p>Τῆς λέγει· θεραπεύτηκε ὁ ἄνδρας σου ἀπὸ σένα,<br>
			κι ἔγινε ἀμέσως ἄφαντος, ἔφυγε γιὰ τὰ ξένα.</p>

			<p>Σισίνιος μετανοεῖ, Κλήμη καλεῖ στὸ σπίτι,<br>
			καὶ ἐξομολογήθηκε κ᾿ ἀμέσως ἐβαπτίστῃ.</p>

			<p>Ἐζήτησε συγχώρεσι Σισίνιος τοῦ Ἁγίου,<br>
			γιατὶ τὸν στεναχώρησε τὸν δοῦλο τοῦ Κυρίου.</p>

			<p>Βαπτίστηκαν τότε πολλὲς ψυχὲς τετρακοσίες,<br>
			δοξολογώντας τὸν Θεὸ μὲ ὕμνους κι ἱκεσίες.</p>

			<p>Ἕνα τὸν λεγαν Πούπλιο τὸν εἴχανε στὴ Ῥώμη,<br>
			ὅλα τὰ ἐξουσίαζε καὶ τὸν ἐλέγαν κόμη.</p>

			<p>Ἐσκόπευε τὸν Ἅγιο νὰ τὸν ἐθανατώσῃ,<br>
			μάζεψε ἀνθρώπους πολλοὺς χρήματα νὰ τοὺς δώσῃ.</p>

			<p>Νὰ ποῦνε γιὰ τὸν Ἅγιο μία συκοφαντία,<br>
			δὲν σέβεται τὰ εἴδωλα, θέλει Ὀρθοδοξία.</p>

			<p>Τραϊανὸ εἰδοποιοῦν τὸν νέο βασιλέα,<br>
			νὰ βγάλουν μιὰ διαταγὴ διὰ τὸν Κλήμη νέα.</p>

			<p>Καὶ στὴ Χερσώνα ἔστειλαν τὸν Ἅγιο ἐξορία,<br>
			δύο χιλιάδες Χριστιανοὶ ἐκάναν ἀγγαρεία.</p>

			<p>Τιμωρημένοι ἤσανε τὰ μάρμαρα νὰ κόβουν,<br>
			νὰ βγάζουνε πολλὴ δουλειὰ ὅλοι τους νὰ προκόβουν.</p>

			<p>Νερὸ τοὺς ἐλιγόστεψε, ἄρχισαν νὰ διψοῦνε,<br>
			ὁ Ἅγιος τοὺς λυπήθηκε καὶ τὸν παρακαλοῦνε.</p>

			<p>Προσεύχεται ὁ Ἅγιος μαζὶ καὶ οἱ ἀνθρῶποι,<br>
			καὶ βλέπουνε ἕνα ἀρνὶ ὅλοι μαζὶ κατόπι.</p>

			<p>Ἐσήκωσε τὸ πόδι του καὶ ἔδειξε τὸν τόπον,<br>
			ἤτανε θαῦμα θεϊκὸ στὰ μάτια τῶν ἀνθρώπων.</p>

			<p>Ὁ Ἅγιος κάνει προσευχὴ στ᾿ ὄνομα τοῦ Κυρίου,<br>
			σκύβει καὶ βρίσκει τὸ νερὸ μὲ θαῦμα τοῦ Ἁγίου.</p>

			<p>Ἀπὸ αὐτὸ τὸ γεγονὸς νεροῦ τὴν εὑρεσία,<br>
			ἐπήγαιναν στὸν Ἅγιο ν᾿ ἀκούσουν ὁμιλία.</p>

			<p>Βαπτίζονται οἱ ἄνθρωποι εἰς τὴν Ὀρθοδοξία,<br>
			σὲ κάθε τόπο ἔκτιζαν καὶ μιὰ ἐκκλησία.</p>

			<p>Σὲ ἕνα χρόνο ἐκτίστηκαν ναοὶ ἑβδομήντα πέντε,<br>
			καὶ ἔλεγαν στὰ εἴδωλα ἰταλικὰ τὸ «νιέντε».</p>

			<p>Τώρα ὅμως ἔφθασε τὸ τέλος τοῦ Ἁγίου,<br>
			νὰ μαρτυρήσῃ καὶ αὐτὸς πρὸς χάρι τοῦ Κυρίου.</p>

			<p>Εἰς τὸν λαιμὸν μιὰ ἄγκυρα τοῦ ἔχουνε δεμένη,<br>
			νὰ πεταχτῇ στὴ θάλασσα καὶ στὴ στεριὰ μὴ βγαίνῃ.</p>

			<p>Μὰ θαῦμα κάνει ὁ Θεὸς καὶ στὴν τοποθεσία,<br>
			ποὺ ἔπνιξαν τὸν Ἅγιο ἐκτίστηκεν ἐκκλησία.</p>

			<p>Ἡ θάλασσα γίνεται ξηρὰ ὅπως στὴν Ἐρυθραία,<br>
			καὶ κάθε χρόνο οἱ Χριστιανοὶ ἐγιόρταζαν ὡραία.</p>

			<p>Κάθε χρονιὰ ἡ θάλασσα στὴν ἑορτὴ τ᾿ Ἁγίου,<br>
			ξεραίνονταν ὡσὰν ξηρὰ μὲ θαῦμα τοῦ Κυρίου.</p>

			<p>Τὸ Ἅγιόν του λείψανο ἦταν ἐκεῖ θαμμένο,<br>
			καὶ μὲ τὴ χάρι τοῦ Θεοῦ χρόνια προφυλαγμένο.</p>

			<p>Θαλασσινὸ ἔπιναν νερὸ καὶ βρῆκαν θεραπεία,<br>
			ἐκεῖ ποὺ ἔκτισε ὁ Θεός, Ἁγίου ἐκκλησία.</p>

			<p>Ἅγιε Κλήμη ἔνδοξε ποὺ ἔχεις παρρησία,<br>
			προσεύχου πρὸς τὸν Κύριον νὰ βροῦμε σωτηρία.</p>

			</td>
		</tr>
	</table>
</div>

<hr>

</body>

</html>