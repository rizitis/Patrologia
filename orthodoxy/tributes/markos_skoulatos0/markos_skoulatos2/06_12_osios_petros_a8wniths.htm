<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Πέτρος ο Αθωνίτης</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Πέτρος ὁ Ἀθωνίτης</h1>

<p style="text-align: center">12 Ἰουνίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Γεννήθηκε ὁ Ἅγιος στοῦ Κωνσταντίνου Πόλι,<br>
			ἕνας ἀγώνας ἱερὸς ἦν ἡ ζωή του ὅλη.</p>

			<p>Μεγάλωσε καὶ ὁ βασιλιὰς εἰς τὸν στρατὸ τὸν βάζει,<br>
			ἦταν σοφὸς καὶ σώφρονας γ᾿ αὐτὸ τόνε θαυμάζει.</p>

			<p>Ἔγινε τότε πόλεμος, τὸν πιάσαν οἱ βάρβαροι,<br>
			μὲ παραχώρησι Θεοῦ μαζὶ τὸν εἶχαν πάρει.</p>

			<p>Σὲ φρούριο ἀραβικὸ τὸν εἴχανε κλεισμένο,<br>
			καὶ σὲ ἀθλία φυλακὴ βαριὰ ἁλυσοδεμένο.</p>

			<p>Ὁ Πέτρος ἐκαταλαβε γ᾿ αὐτὰ ποὺ εἶχε πάθει,<br>
			τὸν ἑαυτόν του ἐξέταζε μὲ προσοχὴ νὰ μάθῃ.</p>

			<p>Ἔκλαιγε καὶ μετάνιωσε γιατὶ εἶχε ἀθετήσει,<br>
			ποὺ ἔταζε ὡς μοναχὸς Θεὸν νὰ ὑπηρετήσῃ.</p>

			<p>Ἐπέρασε πολὺν καιρὸ στὴ φυλακὴ κλεισμένος,<br>
			δὲν τὸν λυπήθηκε κανεὶς ἦν στενοχωρημένος.</p>

			<p>Τὸν ἅγιο Νικόλαο στὴ θλίψη του τὴν τόση,<br>
			προσεύχονταν καὶ δέονταν νὰ τὸν ἐλευθερώσῃ.</p>

			<p>Στὸν ἅγιο Νικόλαο εἶπε τὴν ἁμαρτία,<br>
			τοὖπε νὰ κάνῃ προσευχὴ γιὰ ναὕρῃ ἐλευθερία.</p>

			<p>Ὅταν τὸν παρακάλεσε τοῦ εἶχε πεῖ ἀκόμη,<br>
			ὅτι θὰ γίνῃ μοναχὸς στὴν ἐκκλησιὰ στὴ Ρώμη.</p>

			<p>Μιὰ ἑβδομάδα προσευχή, νηστεία, ἀγρυπνοῦσε,<br>
			μὲ πόνο καὶ μὲ δάκρυα Θεὸν παρακαλοῦσε.</p>

			<p>Ὁ Ἅγιος Νικόλαος εὐθὺς κοντά του τρέχει,<br>
			τοὖπε Θεοῦ ὑπόσχεσι ἔπρεπε νὰ προσέχει.</p>

			<p>Ἀκόμα τοὖπε ὁ Ἅγιος γιὰ νὰ παρακαλέσῃ,<br>
			τὸν Θεοδοχον Συμεὼν καὶ αὐτὸς νὰ μεσιτεύσῃ.</p>

			<p>Οἱ ἅγιοι Νικόλαος καὶ Συμεὼν στὴ φυλακὴ πηγαίνουν,<br>
			ἀφοῦ τὸν ἐλευθέρωσαν οἱ τρεῖς μαζὶ πηγαίνουν.</p>

			<p>Ὁ Ἅγιος Νικόλαος τὸν ὁδηγεῖ στὴ Ρώμη,<br>
			τοῦ ἔδωσε στὴν πείνα του ξηροὺς καρποὺς ἀκόμη.</p>

			<p>Ὁ Ἅγιος Νικόλαος εἰδοποιεῖ τὸν Πάπα,<br>
			ποὺ ἤτανε Ὀρθόδοξος, τοῦ Πέτρου τὰ μαντάτα.</p>

			<p>Ὁ Πάπας τὸν ἐκούρευσε, καλόγερο τὸν κάνει,<br>
			νὰ ὑπηρετήσῃ τὸν Θεό, νὰ πάρῃ τὸ στεφάνι.</p>

			<p>Ὁ Πέτρος τότε ἔφυγε εὐθὺς ἀπὸ τὴ Ρώμη,<br>
			σ᾿ ἕνα χωριὸ ἐγιάτρευσε καὶ ἄρρωστους ἀκόμη.</p>

			<p>Τριάντα δύο γραμμάρια ψωμὶ ἦν ἡ τροφή του,<br>
			νερὸ ἀπὸ τὴ θάλασσα ποτήριον μαζί του.</p>

			<p>Καὶ εὐθὺς κατόπιν ἄραξαν σὲ ἥσυχο λιμάνι,<br>
			τὴν Παναγιὰ σὲ ὅραμα ἔβλεπε μάνι-μάνι.</p>

			<p>Ὄμορφα ταξιδεύανε στὴ θέσι ὅμως περδίκι,<br>
			τ᾿ Ἁγίου Ὄρους ὅρια στάθηκε τὸ καΐκι.</p>

			<p>Οἱ ναῦτες τότε ἀπόρησαν σὰν εἴδανε τὸ θαῦμα,<br>
			τὴν ἀπορία ἔλυσε ὁ Πέτρος ἐν τῷ ἅμα.</p>

			<p>Τοὺς εἶπε ὅτι ἔπρεπε ἐκεῖ νὰ τὸν ἀφήσουν,<br>
			κι ἐλεύθεροι οἱ ναυτικοὶ γιὰ νὰ ἀναχωρήσουν.</p>

			<p>Οἱ ναῦτες ἐλυπηθηκαν διὰ τὴν συντροφιά του,<br>
			ποὺ ἦταν ἄνθρωπος Θεοῦ, τὸν ἤθελαν κοντά τους.</p>

			<p>Ἀφοῦ ἐκεῖ τὸν ἄφησαν, τοὺς εἶχε εὐλογήσει,<br>
			ἐσταύρωσε τὸ πλοῖο τους, ποὖχε ἀναχωρήσει.</p>

			<p>Ὁ Πέτρος μόνος ἔμεινε κάνει τὴν προσευχή του,<br>
			ἐβάδιζε μέσ᾿ στὰ βουνά, ἦν ὁ Θεὸς μαζί του.</p>

			<p>Εὑρῆκε ἕνα σπήλαιο μὲ ἄγρια θηρία,<br>
			μὰ εἶχαν καὶ οἱ δαίμονες ἐκεῖ τὴν κατοικία.</p>

			<p>Κάθισε ἐκεῖ ὁ Ἅγιος κάνει τὴν προσευχή του,<br>
			μέρα καὶ νύκτα δέεται, ἦν ὁ Θεὸς μαζί του.</p>

			<p>Τὴν τόλμη, τὴν ἀνδρεία του καὶ τὴν ὑπομονή του,<br>
			ὁ διάβολος ταράχτηκε, πολέμησε μαζί του.</p>

			<p>Ξεσήκωσε τοὺς δαίμονες μὲ τόξα καὶ μὲ βέλη,<br>
			νὰ φύγει ἀπὸ τὸ σπήλαιο, μὲ δίχως νὰ τὸ θέλῃ.</p>

			<p>Ὁ Ἅγιος ἐσήκωσε τὰ μάτια τῆς ψυχῆς του,<br>
			τὴν Παναγιὰ παρακαλεῖ νὰ βρίσκεται μαζί του.</p>

			<p>Σὰν ἄκουσαν οἱ δαίμονες ὄνομα Παναγία,<br>
			ὅλοι ἐξαφανίστηκαν καὶ ἦρθε ἡ ἠρεμία.</p>

			<p>Καὶ πάλι προσευχήθηκε εἰς τὸν Θεὸν Πατέρα,<br>
			καλὸ ἀγώνα ἀσκήσεων ἔκανε πᾶσα ἡμέρα.</p>

			<p>Πενήντα ἡμέρες πέρασαν, ἦρθαν μὲ ἄλλο τρόπο,<br>
			οἱ πονηροὶ οἱ δαίμονες εἰς τοῦ σπηλαίου τόπο.</p>

			<p>Στὸν Ὅσιο ὁρμήσανε γιὰ νὰ τὸν θανατώσουν,<br>
			σὰν ὄφεις καὶ σὰν δράκοντες γιὰ νὰ τὸν ἐξοντώσουν.</p>

			<p>Κάνει σημεῖο τοῦ σταυροῦ εὐθὺς στὸ πρόσωπό του,<br>
			οἱ δαίμονες ἐξαφνικὰ χάθηκαν ἀπὸ μπρός του.</p>

			<p>Ξανὰ παρουσιάζεται ὁ σατανᾶς ἐμπρός του,<br>
			σὰν πρῶτος του ἐξάδελφος καὶ λέει γιὰ καλό του.</p>

			<p>Νὰ φύγῃ ἀπ᾿ τὸ σπήλαιο, στὸν κόσμο νὰ γυρίσῃ,<br>
			ποὺ κλαῖνε ὅλοι οἱ συγγενεῖς, νὰ τοὺς παρηγορήσῃ.</p>

			<p>Ἀκόμα καὶ μὲ κήρυγμα κόσμο θὰ ὠφελήσῃ,<br>
			καὶ μοναστήρια ἔχει ἐκεῖ, θεάρεστα νὰ ζήσῃ.</p>

			<p>Κλονίστηκε ὁ Ἅγιος, ταράχτηκε ἡ ψυχή του,<br>
			δύο λόγια τώρα ἄρχισε καὶ μίλησε μαζί του.</p>

			<p>Τοῦ λέγει· ἐδῶ μὲ ἔφερε ἡ Παναγιὰ Μητέρα,<br>
			πρέπει νὰ πάρω ἄδεια νὰ φύγω ἀπ᾿ ἐδῶ πέρα.</p>

			<p>Σὰν ἄκουσε ὁ δαίμονας ὄνομα Παναγία,<br>
			εὐθὺς ἐξαφανίστηκε καὶ ἔγινε ἡσυχία.</p>

			<p>Καὶ πάλι σὰν ἐπέρασαν ἑπτὰ περίπου ἔτη,<br>
			σὰν ἄγγελος ἀπ᾿ τὸν Θεὸν στὸν Ὅσιο εἶχε ἔρθει.</p>

			<p>Τοῦ λέγει· εἶμαι ἀρχάγγελος, Θεὸς σοῦ παραγγέλνει,<br>
			νὰ πᾶς νὰ κάνῃς κήρυγμα σ᾿ ὅλη τὴν οἰκούμενη.</p>

			<p>Δὲν φεύγω, λέγει, ἀπ᾿ ἐδῶ ποὺ ἔχω κατοικία,<br>
			ἂν δὲν τὸ πῇ ἡ Δέσποινα, κυρία Παναγία.</p>

			<p>Ὁ διάβολος σὰν ἤκουσε ὄνομα Παναγία,<br>
			εὐθὺς ἐξαφανίστηκε ἀπὸ τὴν κατοικία.</p>

			<p>Ὁ Πέτρος ὁ μακάριος γνώρισε πονηρία,<br>
			ποὺ εἶχε τότε ὁ δαίμονας, μὰ καὶ ἀδυναμία.</p>

			<p>Ὁ Ἅγιος Νικόλαος μαζὶ καὶ ἡ Παναγία,<br>
			ἐφάνηκαν στὸν ὕπνο του, δίνουν παραγγελία.</p>

			<p>Τοῦ λένε· τώρα καὶ ἑξῆς διάβολο μὴ φοβᾶται,<br>
			καὶ ἄγγελος ἐξ οὐρανοῦ θὰ τὸν περιποιᾶται.</p>

			<p>Τὴν ἄλλη μέρα τὸ πρωὶ ἄγγελος φέρνει μάννα,<br>
			ὅπως τοῦ εἶπε ἡ Παναγιά, Χριστοῦ καὶ κόσμου Μάνα.</p>

			<p>Ὁλόγυμνος ἐγύριζε τὴν γῆ τὴν εἶχε κλίνη,<br>
			τὸν οὐρανὸ γιὰ σκέπασμα ἄγγελος εἶχε γίνει.</p>

			<p>Ὑπέμεινε τὰ λυπηρὰ στὴν ἀνθρωπίνη φύσι,<br>
			μὲ ἀνδρεία εἰς τὴν μέλλουσα ζωὴ γιὰ νὰ κερδίσῃ.</p>

			<p>Κάποτε κάποιος κυνηγὸς πῆγε νὰ κυνηγήσῃ,<br>
			ἕνα ἐλάφι ἕτοιμος θέλησε νὰ κτυπήσῃ.</p>

			<p>Ἡ ἔλαφος ἐστάθηκε στὸ σπήλαιο Ὁσίου,<br>
			καὶ ὁ κυνηγὸς δὲν ἔριξε βέλος τοῦ κυνηγίου.</p>

			<p>Ὁ κυνηγὸς τὸν ἀσκητὴ εἶδε καὶ ἐφοβήθη,<br>
			τοῦ μίλησε ὁ Ὅσιος καὶ ἐπαρηγορήθη.</p>

			<p>Ἄνθρωπος εἶμαι ἁμαρτωλός, τοῦ εἶπε, σὰν ἐσένα,<br>
			τότε τοῦ διηγήθηκε ὅσα εἶχε περασμένα.</p>

			<p>Συγκίνησε τὸν κυνηγὸ καὶ ἤθελε μαζί του,<br>
			νὰ κάτσῃ νὰ μονάσῃ ἐκεῖ, νὰ σώσῃ τὴν ψυχή του.</p>

			<p>Τότε τοῦ λέγει ὁ Ἅγιος στὸ σπίτι του νὰ πάῃ,<br>
			νὰ ἐγκρατεύεται ποτὸ καὶ κρέας νὰ μὴ φάῃ.</p>

			<p>Καὶ τὴν περιουσία σου δῶσ᾿ ἐλεημοσύνη,<br>
			σὲ ἕνα χρόνο ἔλα ἐδῶ, ἂν θέλει ὁ Θεὸς θὰ γίνῃ.</p>

			<p>Τὸ ἔτος ὅταν πέρασε ὁ κυνηγὸς διαβαίνει,<br>
			μαζὶ μὲ δύο μοναχοὺς στ᾿ Ἅγιον Ὄρος φέρνει.</p>

			<p>Πρῶτος πῆγε στὸ σπήλαιο ὁ κυνηγὸς κατόπι,<br>
			ἔφτασαν καὶ οἱ μοναχοί, ὅλοι Θεοῦ ἀνθρῶποι.</p>

			<p>Τὸν ζήτησε ὁ κυνηγός, τὸν βλέπει ἀποθαμένο,<br>
			τὸ σῶμα του σὲ προσευχὴ εἶχε προσηλωμένο.</p>

			<p>Καὶ τότε ἐλυπήθηκε ὁ κυνηγὸς καὶ κλαίει,<br>
			καὶ εἰς τοὺς δύο μοναχοὺς τὸν βίο του τοὺς λέει.</p>

			<p>Ἦν καὶ ἀδελφὸς τοῦ κυνηγοῦ τὸν εἴχανε μαζί τους,<br>
			τὸν πείραζε δαιμόνιο στὴ συναναστροφή τους.</p>

			<p>Ἄγγιξε τ᾿ ἅγιο λείψανο τότε ὁ δαιμονισμένος,<br>
			ὁ σατανᾶς ἐφώναζε πολὺ ἀγριεμένος.</p>

			<p>«Πέτρε, γυμνέ, ξυπόλητε, πενήντα τρία χρόνια,<br>
			ἦν τώρα ποὺ μὲ πολεμᾶς, δὲν χόρτασες ἀκόμα;»</p>

			<p>Οἱ ἄλλοι ὅταν ἄκουσαν δαίμονας νὰ μιλάει,<br>
			φοβήθηκαν καὶ τρόμαξαν, Θεὸς νὰ τοὺς φυλάῃ.</p>

			<p>Σὲ λίγη ὥρα ἔλαμψε Ὁσίου λείψανό του,<br>
			καὶ βγῆκε τὸ δαιμόνιο ὡσὰν καπνὸς ἐμπρός του.</p>

			<p>Ὁ ἄνθρωπος κάτω στὴ γῆ ἦταν σὰν πεθαμένος,<br>
			μὲ προσευχὴ τῶν μοναχῶν ἦταν θεραπευμένος.</p>

			<p>Ὁ ἀσθενὴς τότε εὐθὺς κάνει εὐχαριστία,<br>
			στὸν ἀδελφὸ τὸν κυνηγὸ ποὺ βρῆκε θεραπεία.</p>

			<p>Οἱ μοναχοὶ μὲ δάκρυα τὸ λείψανο τοῦ Ὁσίου,<br>
			τὸ πῆραν καὶ τὸ ἔβαλαν σὲ θέσι τώρα πλοίου.</p>

			<p>Τὸ πλοῖο ἐσταμάτησε εἰς τὴν μονὴν Ἰβήρων,<br>
			οἱ μοναχοὶ μὲ σεβασμὸ ἐψάλανε τριγύρω.</p>

			<p>Στὴν ἐκκλησία τὄβαλαν καὶ θαύματα τελοῦσε,<br>
			καὶ ἔκανε ἄρρωστους καλά, καθένα ποὺ πονοῦσε.</p>

			<p>Ὁ κυνηγὸς καὶ ὁ ἀδελφὸς ἐπῆραν εὐλογία<br>
			τότε ἀπ᾿ τὸν ἡγούμενο, πῆγαν στὴν κατοικία.</p>

			<p>Τὸ ἱερόν του λείψανο τοῦ Πέτρου τοῦ Ὁσίου,<br>
			θαύματα ἔκανε πολλὰ εἰς δόξαν τοῦ Κυρίου.</p>

			<p>Ὦ Ἀθωνίτη Ἅγιε κάνε τὴν προσευχή σου,<br>
			μὲ Πέτρο τὸν Ἀπόστολο νἄχωμε τὴν εὐχή σου.</p>

			</td>
		</tr>
	</table>
</div>

<hr>

</body>

</html>