<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Ιωσήφ ο Υμνογράφος</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Ἰωσὴφ ὁ Ὑμνογράφος</h1>

<p style="text-align: center">3 Ἀπριλίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Ὀκτακόσια δέκα ἕξι μετὰ Χριστὸν στὴ Νῆσο Σικελία,<br>
			γεννήθηκε ὁ ὅσιος, στὴν εἰκονομαχία.</p>

			<p>Πλωτῖνος ὁ πατέρας του, Ἀγάθη ἡ μητέρα,<br>
			θεῖες γραφὲς ἐσπούδαζε, πρόκοβε κάθε ἡμέρα.</p>

			<p>Ἦταν δεκαπενταετὴς τότε στὴ Σικελία,<br>
			ἐπῆγαν οἱ Ἀγαρηνοὶ νὰ πάρουν ἐξουσία.</p>

			<p>Ἔφυγε τότε ὁ ὅσιος ἀδέλφια καὶ μητέρα,<br>
			πῆγαν στὴν Πελοπόννησο, κάθισαν ἐκεῖ πέρα.</p>

			<p>Ὁ ὅσιος φεύγει ἀπὸ ἐκεῖ πρὸς τὴν Θεσσαλονίκη,<br>
			ἔγινε τότε μοναχός, σὲ μοναστήρι ἀνήκει.</p>

			<p>Στὴ γῆ ἕνα δέρμα ἔστρωσε, τὸ εἶχε γιὰ κρεβάτι,<br>
			τροφή του ἤτανε λιτή· ἄρτος, νερὸ κι ἁλάτι.</p>

			<p>Συνέχεια εἰς τὸν Θεὸν ἔκανε ἀγρυπνία,<br>
			καὶ εἶχε ὡς ἐργόχειρο καὶ τὴν καλλιγραφία.</p>

			<p>Ἐδιάβαζε ἅγιες γραφές, παπᾶς χειροτονεῖται,<br>
			εἶναι γεμάτος ἀρετές, ἀπ᾿ ὅλους ἐπαινεῖται.</p>

			<p>Δεκαπολίτη Γρηγόριο ὅσιο συναντάει,<br>
			καὶ στὴν Κωσταντινούπολι, μαζὶ μ᾿ ἐκεῖνον πάει.</p>

			<p>Εἰκονομάχοι ἔκαναν ἐκεῖ Χριστομαχία,<br>
			στὴ Ρώμη ἀνεχώρησε νὰ εὕρῃ ἡσυχία.</p>

			<p>Μὰ ὅταν ἐταξίδευε κι ἐπήγαινε στὴ Ρώμη,<br>
			τὸν πιάνουν Κρῆτες πειρατὲς καὶ τοῦ ἀλλάζουν γνώμη.</p>

			<p>Καὶ ὁδηγοῦν τὸν ὅσιο αἰχμάλωτο στὴν Κρήτη,<br>
			τὸν ἔριξαν στὴ φυλακὴ γιὰ τοῦ Χριστοῦ τὴν πίστι.</p>

			<p>Ὁ ἅγιος Νικόλαος στὴν φυλακὴ πηγαίνει,<br>
			χαρτὶ κρατᾶ στὰ χέρια του, ἀμέσως συντυχαίνει.</p>

			<p>Ἀπὸ τὰ Μύρα εἶμαι ἐγὼ ποὺ εἶναι στὴν Λυκία,<br>
			νὰ σοῦ διαβάσω ἕνα χαρτί, σοῦ δίνω ὁδηγία.</p>

			<p>Ἐδιάβασε καὶ ἔγραφε γιὰ εἰκονομαχία,<br>
			πὼς πέθανε ὁ Θεόφιλος καὶ ἦρθε ἡσυχία.</p>

			<p>Πατέρες ἀνεκλήθησαν ἀπὸ τὴν ἐξορία,<br>
			εἰκόνες ἅγιες σεπτὲς εἶχαν ἐλευθερία.</p>

			<p>Κι ἐβγῆκε ἀπὸ τὴν φυλακὴ ὁ Ἰωσὴφ στὴν Κρήτη,<br>
			καὶ στὴν Κωσταντινούπολι ἐλεύθερος ὁδηγήθη.</p>

			<p>Πῆρε ἀπὸ κάποιο χριστιανὸ λείψανο ἑνὸς ἁγίου,<br>
			τοῦ Ἀποστόλου ἤτανε τότε Βαρθολομαίου.</p>

			<p>Γιὰ νὰ τιμᾷ τὸν Ἅγιο, ποὺ τοῦ ῾χε μεγάλη πίστι,<br>
			εὑρῆκε καὶ τὸν Γρηγόριο τότε Δεκαπολίτη.</p>

			<p>Τοῦ ἔκτισαν ἱερὸ Ναὸ μαζὶ τοῦ Ἀποστόλου,<br>
			ᾄσματα καὶ τροπάρια δὲν εἴχανε καθόλου.</p>

			<p>Ὁ Ἰωσὴφ παρακαλεῖ τὴν χάριν νὰ τοῦ δώσῃ,<br>
			ἀκολουθία νὰ γραφῇ νὰ τὸν ἐδυναμώσῃ.</p>

			<p>Καὶ ὁ Ἀπόστολος τὸν ἄκουσε, τοῦ ἔδωσε τὴ χάρι,<br>
			εἶδε σὲ ὀπτασία του ὡραῖο παλικάρι.</p>

			<p>Ἅγιο Εὐαγγέλιο στὸ στῆθος τοῦ Ἅγίου,<br>
			τὸν εὐλόγησε καὶ ἔλαβε χαρίσματα τοῦ Θείου.</p>

			<p>Συνέθετε τότε εὔκολα ᾀσματικοὺς κανόνες,<br>
			τροπάρια ἐγράφησαν γιὰ μέλλοντες αἰῶνες.</p>

			<p>Ἔγινε τότε συμπαθής, ἀγαπητὸς σὲ ὅλοι,<br>
			καὶ τὸν τιμοῦσαν Χριστιανοὶ καὶ βασιλεῖς στὴν Πόλι.</p>

			<p>Βάρδας συναυτοκράτορας τὸν ἔστειλε ἐξορία,<br>
			τὸν ἤλεγξε ὁ Ἰωσὴφ γιὰ μιὰ παρανομία.</p>

			<p>Ἄφησε τὴν γυναίκα του, μὲ νύμφη του εἶχε σχέσι,<br>
			ὁ ἔλεγχος τοῦ Ἰωσηφ στὸν Βάρδα δὲν ἀρέσει.</p>

			<p>Σὲ λίγο ἀνακλήθηκε ἀπὸ τὴν ἐξορία,<br>
			καὶ σκευοφύλαξ ἔγινε εἰς τὰ Πατριαρχεῖα.</p>

			<p>Ὁ τρισμακάριος Ἰωσὴφ σὲ ὅλη τὴν ζωή του,<br>
			ἁγίους ἐγκωμίασε μὲ τὴν σεπτὴ γραφή του.</p>

			<p>Κανόνες καὶ τροπάρια τσ᾿ ἁγίους ἐπαινοῦσε,<br>
			καὶ μὲ τὴν χάριν τοῦ Θεοῦ αὐτὸς ἀποστηθοῦσε.</p>

			<p>Ἔζησε πάνω εἰς τὴν γῆ περὶ ἑβδομῆντα χρόνια,<br>
			καὶ πῆγε στὸν παράδεισο παντοτινὰ αἰώνια.</p>

			<p>Τὸ ἅγιον του τὸ λείψανον μέσα στὸ μοναστήρι,<br>
			τὸ ἔθαψαν οἱ χριστιανοὶ γι᾿ ἁγίου τὸ χατίρι.</p>

			<p>Ὁ Ὅσιος Νικόδημος ὁ Ἁγιορείτης γράφει<br>
			γιὰ ὑμνογράφο Ἰωσηφ ὁ κόσμος νὰ τὸ μάθῃ.</p>

			<p>Πῶς ἦν πολυγραφότατος, ᾀσματικοὺς κανόνες <br>
			εἰς τὰ Μηναῖα ἔγραψε, ποὺ μένουν γιὰ αἰῶνες.</p>

			<p>Ἔγραψε καὶ γιὰ τοὺς ὀκτὼ ἤχους στὴν ἐκκλησία,<br>
			Βιβλίο «Παρακλητική», τὴν θείαν ὑμνωδία.</p>

			<p>Κανόνες ἐσυνέθεσε καὶ γιὰ τὴν Παναγία,<br>
			ἰδιαιτέρως τὴν τιμᾷ τὴν Δέσποινα Μαρία.</p>

			<p>Γιὰ Ἅγιο Νικόλαο κανόνα εἶχε γράψει,<br>
			ποὺ εἶναι μεγάλος ἅγιος, νὰ τὸν ἐγκωμιάσῃ.</p>

			<p>Στὸν Θεολόγο ἔγραψε ἀπόστολο Ἰωάννη,<br>
			καὶ τ᾿ Ἀρχαγγέλου Μιχαὴλ κανόνα εἶχε κάνει.</p>

			<p>Μὰ καὶ στὸν πρῶτο μάρτυρα κανόνα εἶχε γράψει,<br>
			τὸν Στέφανο τὸν ἅγιο νὰ τὸν ἐγκωμιάσῃ.</p>

			<p>Στὸν Ἅγιο Γεώργιο εἰς τὸν τροπαιοφόρον,<br>
			τὸν ἔγραφε μεγαλομάρτυρα μὰ καὶ σημαιοφόρον.</p>

			<p>Στὸν ἅγιο Παντελεήμονα καὶ ἄλλους πολλοὺς ἁγίους,<br>
			ὁ ὑμνογράφος Ἰωσηφ κατέγραψε τοὺς βίους.</p>

			<p>Ὅλους τοὺς ἐγκωμίαζε μὲ τὸ δεξί του χέρι,<br>
			γνωστοὺς πολλοὺς καὶ ἄγνωστους ποὺ ὁ Θεὸς τοὺς ξέρει.</p>

			<p>Θεάρεστη ἦταν ἡ ζωὴ Ἰωσὴφ τοῦ ὑμνογράφου,<br>
			ποὺ ἔζησε ἀπὸ μικρὸς ὡς πέραν ἀπ᾿ τοῦ τάφου.</p>

			<p>Μὲ ἀγρυπνίες προσευχές, νηστεῖες καὶ ἀγώνα,<br>
			ἐπῆρε ἄφθαρτο στέφανο γιὰ μέλλοντα αἰώνα.</p>

			<p>Ὅποιος σὲ τούτη τὴ ζωὴ κατὰ Θεὸν θὰ ζήσῃ,<br>
			σίγουρα τὸν παράδεισον θὰ τὸν κληρονομήσῃ.</p>

			<p>Γιατὶ ὁ δίκαιος κριτὴς σωστὰ θὰ ἀποδώσῃ,<br>
			κι ὅλους τοὺς ἀγωνιστὲς ἐκεῖ θὰ στεφανώσῃ.</p>

			<p>Στὸν Ἰωσὴφ τὸν ὅσιο, θεάρεστο ὑμνογράφο,<br>
			ἁμαρτωλὸς κι ἀνάξιος μόνο μιὰ φράσι γράφω.</p>

			<p>Νὰ δέεται εἰς τὸν Θεὸν ποὺ ἔχει παρρησία,<br>
			νὰ βροῦμε οἱ ἁμαρτωλοὶ ὅλοι μας σωτηρία.</p>

			</td>
		</tr>
	</table>
</div>

<hr>

</body>

</html>