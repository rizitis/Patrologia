<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγιος Επιφάνιος Κύπρου</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Ἐπιφάνιος Κύπρου</h1>

<p style="text-align: center">12 Μαΐου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Τριακόσια δέκα πέντε μΧ. τὴν ἐποχὴ ἐκείνη,<br>
			γεννήθηκε ὁ Ἅγιος κοντὰ στὴν Παλαιστίνη.</p>

			<p>Πατέρας καὶ μητέρα του ἦσαν καὶ οἱ δυὸ Ἑβραῖοι,<br>
			Καλλίτροπο εἶχε ἀδελφὴ τὸ ὄνομά της λέει.</p>

			<p>Σὰν ἔγινε δέκα χρονῶν, ἀπέθανε ὁ πατέρας,<br>
			καὶ ἔμειναν δύο ὀρφανὰ στὰ χέρια τῆς μητέρας.</p>

			<p>Μὲ φόβο στὸν ἀληθινὸ Θεὸ δίδασκε τὰ παιδιά της,<br>
			ἂν καὶ δὲν ἦταν Χριστιανὴ ἡ πίστι ἡ δικιά της.</p>

			<p>Εἶχε ἕνα ὑποζύγιον, θέλει νὰ τὸ πουλήσῃ,<br>
			διότι ἤτανε φτωχιά, τὰ ὀρφανὰ νὰ ζήσῃ.</p>

			<p>Στέλνει τὸν Ἐπιφάνιο νὰ πάῃ νὰ τὸ πουλήσῃ,<br>
			ἐκεῖνος ἀντιστάθηκε γιὰ νὰ τῆς ἐξηγήσῃ.</p>

			<p>Τὸ ζῶο εἶναι δύστροπο, ἔλεγε στὴ μητέρα,<br>
			καὶ δὲν θὰ τ᾿ ἀγοράσουνε τὴν σήμερον ἡμέρα.</p>

			<p>Μητέρα του ἐπέμενε, τὸ παίρνει, προχωράει,<br>
			στὸ δρόμο ἕνας τὸν ρωτᾶ τὸ ζῶο ἂν πουλάει.</p>

			<p>Τὸ ζῶο εἶν᾿ ἀτίθασο, τοὖπε πρὶν τὸ πουλήσῃ,<br>
			δὲν θέλω νὰ μὲ βλαστημᾶς, ὅταν θὰ σὲ κλωτσήσῃ.</p>

			<p>Τοῦ δίνει τρία ἀργύρια γιὰ τιμιότητά του,<br>
			ἐστράφη μὲ τὸ ζῶο του νὰ πάῃ στὴ μαμά του.</p>

			<p>Στὸ δρόμο ἕνας χριστιανὸς Κλεόβιος ρωτάει,<br>
			τὸ ζῶο του ἂν τὸ πουλεῖ, πόσα λεφτὰ ζητάει.</p>

			<p>Τοῦ εἶπε πὼς δὲν τὸ πουλεῖ, τὸ ζῶο τὸν κλωτσάει,<br>
			κτύπησε ὁ Ἐπιφάνιος, πάρα πολὺ πονάει.</p>

			<p>Ὁ χριστιανὸς Κλεόβιος ἔκανε τὸ σταυρό του,<br>
			Ἐπιφανίου ἐπούλωσε ἀμέσως τὸ μηρό του.</p>

			<p>Ἀμέσως ἔγινε καλά, τοῦ πέρασε ὁ πόνος,<br>
			σηκώθηκε ἀπὸ τὴ γῆ τότε ὁ ἴδιος μόνος.</p>

			<p>Τότε ὁ Ἐπιφάνιος μὲ ἔκπληξι κοιτάζει,<br>
			τὸν Χριστιανὸ Κλεόβιο τὸ ζῶο διατάζει.</p>

			<p>Τ᾿ ἀφεντικό σου θέλησες ἐσὺ νὰ τὸ σκοτώσῃς,<br>
			μὰ θὰ τιμωρηθῇς ἐσὺ καὶ δὲν θὰ τὴ γλιτώσῃς.</p>

			<p>Τὸ ὄνομα Ἰησοῦ Χριστοῦ Θεὸν ἐσταυρωμένο,<br>
			μὴν κινηθῇς ἀπ᾿τὴ θέσι σου ποὺ εἶσαι ξαπλωμένο.</p>

			<p>Τὸ ζῶο τότε ψόφησε ποὺ ἔγινε τὸ θαῦμα,<br>
			ὁ Ἐπιφάνιος τότε Κλεόβιον ρώτησε ἐν τῷ ἅμα.</p>

			<p>Ἐσταυρωμένος Ἰησοῦς ποιὸς εἶναι τὸν ρωτάει,<br>
			καὶ ἀμέσως ὁ Κλεόβιος σωστὰ τοῦ ἀπαντάει.</p>

			<p>Τοῦ λέγει· εἶν᾿ Υἱὸς Θεοῦ κ᾿ ἄνθρωπος ἐγενήθη,<br>
			Ἑβραῖοι τὸν ἐσταύρωσαν, μὰ πάλι ἀνεστήθη.</p>

			<p>Καὶ τότε ὁ Ἐπιφάνιος ἐπέστρεψε στὸ σπίτι,<br>
			καὶ στὴ μητέρα καὶ ἀδελφὴ ὅλα τὰ διηγήθη.</p>

			<p>Τοῦ εἶπε ἡ μητέρα του χωράφι νὰ πουλήσῃ,<br>
			μαζὶ μὲ τὴν κορούλα της καὶ πτωχικὰ νὰ ζήσῃ.</p>

			<p>Ἐσὺ θεοφοβούμενο πᾶνε νὰ βρῇς τεχνίτη,<br>
			νἄχωμε ὅτι χρειαστῇ, ψωμὶ νὰ μὴ σοῦ λείπῃ.</p>

			<p>Ἕνας νομοδιδάσκαλος Ἐπιφάνιο ζητάει,<br>
			γιὰ νὰ τὸν ἔχῃ σὰν παιδὶ τὴν μάνα του ρωτάει.</p>

			<p>Συμφώνησαν ὅλοι μαζὶ καὶ κάθισαν μαζί του,<br>
			αὐτὸς καὶ ἡ μητέρα του, μὰ καὶ ἡ ἀδερφή του.</p>

			<p>Αὐτὸν τὸν λέγαν Τρύφωνα, εἶχε περιουσία,<br>
			μάθαινε στὸν Ἐπιφάνιο ἑβραϊκὴ σοφία.</p>

			<p>Πέθανε καὶ ὁ Τρύφωνας, ποὖχε περιουσία,<br>
			καὶ ἔτσι ὁ Ἐπιφάνιος εἶχε κληρονομία.</p>

			<p>Πέθανε κι ἡ μητέρα του, πῆρε τὴν ἀδελφή του,<br>
			στὸ σπίτι της κληρονομιὰ καὶ ἔζησε μαζί του.</p>

			<p>Μιὰ μέρα ὁ Ἐπιφάνιος συνάντησε στὸ δρόμο,<br>
			Λουκιανὸ καλόγερο, σακούλι εἶχε στὸν ὦμο.</p>

			<p>Ἐπέρασε ἕνας πτωχός, ἐκόντευε νὰ κλαίῃ,<br>
			Λουκιανὸ παρακαλεῖ καὶ ἄρχισε νὰ τοῦ λέῃ.</p>

			<p>Εἶμαι τρεῖς μέρες νηστικός, λυπήσου με κι ἐμένα,<br>
			γιατὶ δὲν ἔχω χρήματα ποὺ βρίσκομαι στὰ ξένα.</p>

			<p>Τὸ ἔνδυμα τοῦ ἔδωσε ψωμὶ γιὰ ν᾿ ἀγοράσῃ,<br>
			στὴν πόλι θὰ τὸ πούλαγε νὰ φάῃ νὰ χορτάσῃ.</p>

			<p>Ἔκπληκτος ὁ Ἐπιφάνιος βλέπει μπροστά του θαῦμα,<br>
			λευκὴ στολὴ ἀπ᾿τὸν οὐρανὸ κατέβηκε ἐν τῷ ἅμα.</p>

			<p>Κάλυψε τὸν Λουκιανὸ εὐθὺς τὴν ὥρα ἐκείνη,<br>
			ποὺ ἔκανε εἰς τὸν πτωχὸ τὴν ἐλεημοσύνη.</p>

			<p>Τότε ὁ Ἐπιφάνιος Λουκιανὸ ρωτάει,<br>
			ποιὰ εἶναι ἡ θρησκεία του κι εὐθὺς τοῦ ἀπαντάει.</p>

			<p>Ὅτι πιστεύει στὸν Χριστὸν καὶ στὴν Ὀρθοδοξία,<br>
			ποὺ εἶναι Θεὸς ἀληθινός, Τριάδα τὴν Ἁγία.</p>

			<p>Λέγει ὁ Ἐπιφάνιος εὐθὺς τὴν ὥρα ἐκείνη,<br>
			ἐὰν μπορέσῃ καὶ αὐτὸς Χριστιανὸς νὰ γίνῃ.</p>

			<p>Τοῦ λέγει ὁ Λουκιανός· μπορεῖς ὅταν θελήσῃς,<br>
			ὅμως ἂν ἔχεις κτήματα πρέπει νὰ τὰ πουλήσῃς.</p>

			<p>Ἀκόμα τὸν ἐρώτησε γιὰ νὰ καλογερέψῃ,<br>
			τοῦ εἶπε γιὰ τὴν ἀδερφὴ πρῶτα νὰ προστατέψῃ.</p>

			<p>Λουκιανὸς τὸν κατηχεῖ τότε ἐν συνεχείᾳ,<br>
			τὸν πῆγε στὸν ἐπίσκοπο, τοὖπε τὴν ἱστορία.</p>

			<p>Πιὸ πρὶν ὁ Ἐπιφάνιος εἶπε στὴν ἀδερφή του,<br>
			καὶ ἐκείνη ἐδέχτηκε εὐθὺς γιὰ μοναχὴ μαζί του.</p>

			<p>Καὶ τότε ὁ Ἐπίσκοπος τοὺς δύο κατηχίζει,<br>
			κι ἀμέσως στὴ συνέχεια ὁ ἴδιος τοὺς βαπτίζει.</p>

			<p>Κατόπιν ἐκοινώνησαν καὶ τήρησαν τὴν τάξι,<br>
			ἑπτὰ ἡμέρες κάθησαν καὶ ὅλα ἦν ἐντάξει.</p>

			<p>Τότε ὁ Ἐπιφάνιος ἀδερφή του παραδίδει,<br>
			σὲ ἡγούμενη μοναχή, χίλια φλουριὰ τῆς δίνει.</p>

			<p>Τότε ὅλα τὰ κτήματα τὰ εἴχανε πουλήσει,<br>
			καὶ στοὺς πτωχοὺς καὶ ὀρφανὰ τὰ εἴχανε σκορπίσει.</p>

			<p>Μαζὶ μὲ τὸν Λουκιανὸ πῆγε στὸ Μοναστήρι,<br>
			ἦταν δεκαεξάχρονος σὰν κρίνος στὸ ποτήρι.</p>

			<p>Φεύγει μὲ τὸν Λουκιανό, πᾶνε στὴν Παλαιστίνη,<br>
			βρῆκαν Ἅγίους Γέροντας τὴν ἐποχὴ ἐκείνη.</p>

			<p>Τὸν Μέγα Ἱλαρίωνα εἶχε γιὰ συνοδεία,<br>
			ἐζούσανε μὲ προσευχή, ἐγκράτεια, νηστεία.</p>

			<p>Ἔτρωγε Ἐπιφάνιος ψωμί, νερὸ καὶ ἁλάτι,<br>
			εἴχανε αὐστηρότητα αὐτοὶ οἱ δύο νομάτοι.</p>

			<p>Ὁ Ἱλαρίων ἔτρωγε ψωμάκι κριθαρένιο,<br>
			τριακόσια γραμμάρια τὴ μέρα ζυγισμένο.</p>

			<p>Καὶ γιὰ τροφή του ἔτρωγε χόρτα μὲ δίχως λάδι,<br>
			τρεφότανε μὲ προσευχὴ ἀπ᾿ τὸ πρωὶ ὡς τὸ βράδυ.</p>

			<p>Μιὰ μέρα ζεστὴ ἔκανε καὶ ἤτανε λιοπύρι,<br>
			πέρασαν κάποιοι ἄνθρωποι ἀπὸ τὸ μοναστήρι.</p>

			<p>Ἐζήτησαν λίγο νερό, γιατὶ πολὺ διψοῦσαν,<br>
			ἐφόρτωσαν στὰ ζῶα τους νερὸ καὶ ἐκουβαλοῦσαν.</p>

			<p>Μὰ τοὺς ἐσώθη τὸ νερό, δὲν εἶχε ἕνα ποτήρι,<br>
			τὸ κουβαλοῦσαν μακριὰ ἀπὸ τὸ μοναστήρι.</p>

			<p>Τότε ὁ Ἐπιφάνιος, ποὖχε Θεοῦ τὴ χάρι,<br>
			ἀσκοὺς ποὺ εἶχαν τὸ κρασὶ στὰ χέρια του εἶχε πάρει.</p>

			<p>Εἶπε στοὺς ἄλλους ἀδελφοὺς γιὰ τῆς Κανᾶ τὸ θαῦμα,<br>
			ὁποὺ μετέβαλε ὁ Χριστὸς τὸ ὕδωρ κρασὶ ἐν τῷ ἅμα.</p>

			<p>Μπορεῖ καὶ τὸ κρασὶ ἐδῶ νὰ τὸ μεταποιήσῃ,<br>
			νὰ γίνῃ τὸ κρασὶ νερό, ἀνθρώπους νὰ ποτίσῃ.</p>

			<p>Καὶ τότε, ὢ τοῦ θαύματος, εὐθὺς τὴν ὥρα ἐκείνη,<br>
			κρασὶ ποὺ εἶχαν οἱ ἀσκοί, νεράκι εἶχε γίνει.</p>

			<p>Οἱ ὁδοιπόροι ἤπιανε, πότισαν καὶ τὰ ζῶα,<br>
			καὶ φύγανε χαρούμενοι γιὰ τὴ δική τους χώρα.</p>

			<p>Οἱ ὁδοιπόροι κήρυξαν τὸ θαῦμα ποὺ εἶχε γίνει,<br>
			θαύμαζαν Ἐπιφάνιο τὴν ἐποχὴ ἐκείνη.</p>

			<p>Καὶ τότε ὁ Ἐπιφάνιος ποὺ ἔφευγε τὴ δόξα,<br>
			μὲ ἄλλο τρόπο πολεμᾶ τοῦ πονηροῦ τὰ τόξα.</p>

			<p>Μιὰ νύκτα ἔφυγε κρυφὰ ἀπὸ τὸ μοναστήρι,<br>
			πῆγε σὲ τόπο ἄγριο ποὺ ἐλέγετο Σπονύδρι.</p>

			<p>Στὸ μέρος αὐτὸ ἐπέρασε τριήμερο νηστεία,<br>
			οὔτε φαΐ, οὔτε νερὸ, Θεοῦ τῇ εὐσπλαγχνίᾳ.</p>

			<p>Ληστὲς τότε Σαρακηνοὶ σαράντα ἐπεράσαν,<br>
			ὅλοι τὸν περιφρόνησαν, εἰρωνικῶς γελάσαν.</p>

			<p>Ἕνας ἦν ἀγριάνθρωπος, τυφλὸς μὲ ἕνα μάτι,<br>
			καὶ εἰς τὸν Ἐπιφάνιο θέλησε κάνει κάτι.</p>

			<p>Ἔβγαλε τὸ μαχαίρι του διὰ νὰ τὸν κτυπήσῃ,<br>
			τὸ πέταξε ὅμως κατὰ γῆς πρὶν τὸν κακοποιήσῃ.</p>

			<p>Αὐτὴ τὴν ὥρα ἄνοιξε μάτι του τυφλωμένο,<br>
			καὶ μὲ τὰ δύο ἔβλεπε, τὸν εἶδαν φοβισμένο.</p>

			<p>Οἱ ἄλλοι οἱ Σαρακηνοὶ σὰν εἴδανε τὸ θαῦμα,<br>
			ἐμείνανε ἐκστατικοὶ ἀμέσως ἐν τῷ ἅμα.</p>

			<p>Τότε ὁ Ἐπιφάνιος εἶδε τὴν ταραχή τους,<br>
			καὶ μὲ τὴν ἱλαρότητα ἐμίλησε μαζί τους.</p>

			<p>Τοὺς εἶπε νὰ μὴν κλέβουνε, μὴν κάνουνε ληστεία,<br>
			ἂν θέλουν σ᾿ ὅλη τὴ ζωὴ νὰ ἔχουν εὐτυχία.</p>

			<p>Ὁ ἕνας ἀπὸ τοὺς ληστὲς ἐκάθισε κοντά του,<br>
			τὸν εἶχε ὑποτακτικὸ εἰς τὰ γεράματά του.</p>

			<p>Βάπτισε τὸ Σαρακηνὸ ὄνομα Ἰωάννη,<br>
			καὶ τὴν βιογραφία τοῦ Ἁγίου εἶχε κάνει.</p>

			<p>Στὸ δρόμο ποὺ ἐβάδιζε μαζὶ μὲ Ἰωάννη,<br>
			νέο παιδὶ ἦταν ἄρρωστο, δαιμόνιο τοῦ βγανει.</p>

			<p>Ἐβγῆκε τὸ δαιμόνιο, ἐθύμωσε μαζί του,<br>
			τοὖπε τοῦ Ἐπιφάνιου πὼς ἦν καταστροφή του.</p>

			<p>Μὲ διώχνεις, λέγει, ἀπ᾿ ἐδῶ, μὰ πάω στὴν Περσία,<br>
			νὰ μπῶ στὴν κόρη βασιλιᾶ, νὰ ἔχω κατοικία.</p>

			<p>Καὶ πῆγε καὶ κατοίκησε μὲς στὴν βασιλοπούλα,<br>
			ὁποὺ τὴν εἶχε ὁ βασιλιὰς μονάκριβη κορούλα.</p>

			<p>Φώναζε τὸ δαιμόνιο, εὐθὺς τὴν ὥρα ἐκείνη,<br>
			φοβᾶται Ἐπιφάνιο ποὖναι στὴν Παλαιστίνη.</p>

			<p>Ὁ βασιλιὰς σὰν ἄκουσε λόγια τοῦ δαιμονίου,<br>
			ἐφρόντισε τὸν ἐρχομὸ ἐκεῖ Ἐπιφανίου.</p>

			<p>Οἱ Πέρσες τότε ἔτρεξαν, πήγανε στὸ Σπανύδρι,<br>
			ποὺ κατοικοῦσε ὁ Ἅγιος, ἐκεῖ στὸ μοναστήρι.</p>

			<p>Μέσα στὴ νύχτα ἔφτασαν, ἡ ὥρα περασμένη,<br>
			κτύπησαν πόρτα τοῦ κελιοῦ ποὺ ἤτανε κλεισμένη.</p>

			<p>Ἀλλὰ ὁ Ἐπιφάνιος δὲν ἄνοιξε τὴν πόρτα,<br>
			ἦταν ἡ ὥρα ἱερὴ διότι ἐπροσευχόταν.</p>

			<p>Οἱ Περσες θύμωσαν πολύ, ἕνας βγάζει μαχαίρι,<br>
			τὴν πόρτα θὰ τὴν ἔσπαζε, ξεράθηκε τὸ χέρι.</p>

			<p>Τὸ θέαμα σὰν εἴδανε οἱ ἄλλοι του σύντροφοι,<br>
			ἔφυγαν καὶ σκορπίστηκαν ἐπῆγαν σ᾿ ἄλλοι τόποι.</p>

			<p>Ὅταν ὁ Ἐπιφάνιος τελείωσε προσευχή του,<br>
			τὴν πόρτα τότε ἄνοιξε ποὺ ἦταν στὸ κελί του.</p>

			<p>Τὸν Πέρση τότε ἀντίκρισε μὲ ἀκίνητο τὸ χέρι,<br>
			καὶ τὸν ἐπαρακάλεσε· πονάει κι ὑποφέρει.</p>

			<p>Δοῦλε ἀθανάτων Θεῶν, τώρα ἐλέησὸν με,<br>
			τὸ χέρι μου εἶναι ξερό, πονῶ θεράπευσὸν με.</p>

			<p>Μόλις ὁ Ἐπιφάνιος τοῦ ἄγγιξε τὸ χέρι,<br>
			ἀμέσως θεραπεύτηκε, μὲ θαῦμα νὰ τὸ ξέρῃ.</p>

			<p>Οἱ Πέρσες τὸν προσκύνησαν, τοῦ εἶπαν τὴν αἰτία,<br>
			ποὺ ὁ βασιλιὰς τοὺς ἔστειλε ὅλους ἀπ᾿ τὴν Περσία.</p>

			<p>Ἄκουσε ὁ Ἐπιφάνιος, τώρα καταλαβαίνει,<br>
			διὰ τὴν κόρη βασιλιᾶ, πὼς ἦν δαιμονισμένη.</p>

			<p>Λέει στὸν ὑποτακτικό, βιογράφο Ἰωάννη,<br>
			εἰς τὴν Περσίαν νὰ βρεθοῦν γρήγορα μάνι μάνι.</p>

			<p>Καμῆλες ἀνεβίβασαν τότε οἱ στρατιῶτες,,<br>
			τὸν Ἅγιο Ἐπιφάνιο καὶ Ἰωάννη ἐτότες.</p>

			<p>Ξεκίνησαν καὶ φύγανε ὅλοι γιὰ τὴν Περσια,<br>
			τριάντα πέντε ἠμερῶν εἶχαν ὁδοιπορία.</p>

			<p>Σὰν ἔφτασαν, ὁ βασιλιὰς βγάζει διαταγάς του,<br>
			ὁ Ἅγιος Ἐπιφάνιος νὰ βρίσκεται μπροστά του.</p>

			<p>Ὁ βασιλιὰς φοβήθηκε τ᾿ Ἁγίου παρουσία,<br>
			ὅμως ὁ Ἐπιφάνιος πολλὴ εἶχε ἠρεμία.</p>

			<p>Καὶ ὅταν ἐπλησίασε στοῦ βασιλιᾶ τὸ θρόνο,<br>
			ὄρθιος ὑποδέχθηκε τὸν Ἅγιο μὲ πόνο.</p>

			<p>Τότε τοῦ λέγει ὁ Ἅγιος στὸ θρόνο νὰ καθίσῃ,<br>
			καὶ γιὰ τὴ θυγατέρα του Θεὸς θὰ βοηθήσῃ.</p>

			<p>Τότε ὁ Ἐπιφάνιος λέγει στὸ βασιλέα,<br>
			ἐσταυρωμένο πίστεψε καὶ ὅλα θὰ πᾶν ὡραία.</p>

			<p>Στὸν Ἅγιο ἐφέρανε δαιμονισμένη κόρη,<br>
			καθημερινῶς τὸν βασιλιὰ πολὺ ἐστενοχώρει.</p>

			<p>Τὴν σταύρωσε ὁ Ἅγιος, τῆς ἔπιασε τὸ χέρι,<br>
			καὶ ἀμέσως στὸ δαιμόνιο διαταγὴ προφέρει.</p>

			<p>Φύγε σὲ ἀκατοίκητους τόπους νὰ κατοικήσῃς,<br>
			τὴν κόρη αὐτὴ τοῦ βασιλιᾶ ποτὲ μὴν ἐνοχλήσῃς.</p>

			<p>Ἔφυγε τὸ δαιμόνιο, κατοίκησε στὰ ὄρη,<br>
			καὶ ἔτσι δὲν ξαναενόχλησε τοῦ βασιλιᾶ τὴν κόρη.</p>

			<p>Ὁ βασιλιὰς στὸν Ἅγιο ἀπὸ εὐγνωμοσύνη,<br>
			μαργαριτάρια καὶ χρυσὸ καὶ ἄλλα πολλὰ τοῦ δίνει.</p>

			<p>Ὁ Ἅγιος δὲν δέχτηκε, τοῦ εἶπε νὰ τὰ δώσῃ,<br>
			εἰς τοὺς πτωχοὺς ὁποὺ πεινοῦν, Θεὸς νὰ τὸν πληρώσῃ.</p>

			<p>Εἰς τὸ τραπέζι τὸν καλεῖ ὁ βασιλιὰς νὰ πάῃ,<br>
			ὁ Ἅγιος ἀρνήθηκε, τοῦ εἶπε πὼς δὲν πάει.</p>

			<p>Κάθησε στὸ δωμάτιο, τὴν προσευχή του κάνει,<br>
			καὶ ἔφαγαν λίγο ψωμὶ μαζὶ μὲ Ἰωάννη.</p>

			<p>Δέκα ἡμέρες κάθησε ὁ Ἅγιος στὸ παλάτι,<br>
			μὲ Ἰωάννη ἔτρωγαν ψωμί, νερὸ καὶ ἁλάτι.</p>

			<p>Μὰ ὅταν ἀναχώρησαν ἀπὸ τὴν πολιτεία,<br>
			στὸ δρόμο ἦν καὶ ὁ βασιλιάς, περνοῦσε μιὰ κηδεία.</p>

			<p>Πάνω σε νεκροκρέβατο ἕνα παιδὶ περνᾶνε,<br>
			νεκρὸ ἦταν καὶ τὸ πάγαιναν σκυλιὰ γιὰ νὰ τὸ φᾶνε.</p>

			<p>Τοὺς μίλησε ὁ Ἅγιος, σταμάτησαν μπροστά του,<br>
			ἐτότε καὶ ὁ βασιλιὰς εὑρέθηκε κοντά του.</p>

			<p>Ἐμιλησε στὸν βασιλιὰ πὼς ἦν κακοὶ ἄνθρωποι,<br>
			εἶχαν μαγέψει τὸ παιδὶ καὶ πέθανε κατόπι.</p>

			<p>Τοῦ εἶπε σὰν ἀποθάνουνε νὰ θάβονται στὸ χῶμα,<br>
			νὰ ἀναστηθοῦν ἀπ᾿τὸ Χριστὸ ὅταν θὰ ἔρθῃ ἡ ὥρα.</p>

			<p>Νὰ μὴν τοὺς τρῶνε τὰ σκυλιά, γιατὶ εἶναι ἁμαρτία,<br>
			θὰ ἀναστηθοῦν τὰ σώματα Δευτέρα Παρουσία.</p>

			<p>Ἄγγιξε τὸ νεκρὸ παιδί, κάνει τὴν προσευχή του,<br>
			τὸ ἔνδυμά του ἔβγαλε, γυμνὸ ἦταν τὸ κορμί του.</p>

			<p>Ἀνάστησες τὸν Λάζαρο Κύριε ἀπ᾿ τὸ μνημεῖον,<br>
			κτήτορα σὲ παρακαλῶ ν᾿ ἀναστηθῇ παιδίον.</p>

			<p>Ἀμέσως ἀνεστήθηκε, τὸν Ἅγιο κοιτοῦσε,<br>
			γι᾿ αὐτὸ ἐπροσευχήθηκε καὶ τὸν εὐχαριστοῦσε.</p>

			<p>Τότε τὸ στέλνει ὁ Ἅγιος στὸ σπίτι του νὰ πάῃ,<br>
			ὅταν ντυθῇ τὰ ροῦχα του τὸ ἔνδυμα νὰ τοῦ πάῃ.</p>

			<p>Ὁ βασιλιὰς ἦταν παρὼν σὰν εἶδε αὐτὸ τὸ θαῦμα,<br>
			νόμιζε ὅτι ἦν Θεός, ὁ Ἅγιος τὸν σταματᾷ ἐν ἅμα.</p>

			<p>Τοῦ εἶπε ἄνθρωπος θνητὸς εἶμαι ἐγὼ ποὺ βλέπεις,<br>
			ὑπάρχει Θεὸς ἀληθινός, πίστεψε νὰ τὸν ἔχῃς.</p>

			<p>Τοῦ λέγει τότε ὁ βασιλιὰς σὰν φύγῃ ἀπ᾿ τὴν Περσία,<br>
			πόσους σωματοφυλακὲς θέλει γιὰ συνοδεία.</p>

			<p>Καὶ ἀπαντᾷ ὁ Ἅγιος ἔχει Θεὸν προστάτη,<br>
			καὶ ἔχει τοὺς ἀγγέλους του καὶ τὸν διαφυλάττει.</p>

			<p>Στὴν Παλαιστίνη πήγανε μαζὶ μὲ Ἰωάννη,<br>
			καὶ στὸ Σπανύδρι τὸ κελὶ ἔφτασαν μάνι μάνι.</p>

			<p>Δὲν εἴχανε νερὸ νὰ πιοῦν, κάνει τὴν προσευχή του,<br>
			καὶ ὅλα ἐπλημμύρισαν, νερὸ εἶχε στὸ κελί του.</p>

			<p>Ἐφύτευσε λαχανικὰ τὰ τρῶγαν τὰ θηρία,<br>
			μαζί τους συνομίλησε, φύγαν ἐν ἀπραξίᾳ.</p>

			<p>Ἐπῆγαν ἕξι ἄτομα, γινῆκαν καλογῆροι,<br>
			καὶ ἔτσι ἐγινήκανε ὀκτὼ σ᾿ αὐτὸ τὸ μοναστήρι.</p>

			<p>Ἔκτισαν οἱ Σαρακηνοὶ τρία κελιὰ ἀκόμη,<br>
			ἀφοῦ πρῶτα ἐπήρανε καὶ τοῦ Ἁγίου γνώμη.</p>

			<p>Θεράπευσε ὁ Ἅγιος δύο δαιμονισμένους,<br>
			τοὺς ἔφεραν στὸν Ἅγιο τοὺς ταλαιπωρημένους.</p>

			<p>Σὲ ἐκείνη τὴν περιοχὴ λιοντάρι κατοικοῦσε,<br>
			καὶ ἔτρωγε κάθε ἄνθρωπο ποὺ ἀπ᾿ ἐκεῖ περνοῦσε.</p>

			<p>Πῆγαν ἐκεῖ καὶ ὁ Ἅγιος κάνει τὴν προσευχή του,<br>
			καὶ τὸ λιοντάρι ἐψόφησε σὰν εἶδε τὴ μορφή του.</p>

			<p>Θέλησε ἱεραποστολὴ ἐτότε γιὰ νὰ κάνῃ,<br>
			φεύγει κρυφὰ ἀπ᾿τὴ μονὴ μαζὶ μὲ Ἰωάννη.</p>

			<p>Πῆγαν στὴν Ἀλεξανδρεια στὸν τότε Πατριάρχη,<br>
			στὸν Μέγα Ἀθανάσιο ποὺ ἐκκλησία ἄρχει.</p>

			<p>Τὸν Ὅσιον Παφνούτιον βρῆκε στὴ Θηβαΐδα,<br>
			ἁγίων τὴν
			περιοχὴ μὲ Αἴγυπτο πατρίδα.</p>

			<p>Στὸν Ἅγιο Ἐπιφάνιο ἦταν ἐπιθυμία,<br>
			νὰ πάῃ νὰ βρῇ τοὺς ἀσκητὰς ποὺ ἦταν στὴν Νιτρία.</p>

			<p>Ὁ Ὅσιος Παφνούτιος τοῦ εἶπε προφητεία,<br>
			στὴν Κύπρο θὰ κατευθυνθῇ μετὰ ἀπ᾿τὴ Νιτρία.</p>

			<p>Ἐκεῖ ποὺ περιόδευε μαζὶ μὲ Ἰωάννη,<br>
			ἀνθρώπους ἐδιόρθωσε ποὺ ἔπεσαν στὴν πλάνη.</p>

			<p>Ἐπέστρεψε ὁ Ἅγιος πάλι στὴν Παλαιστίνη,<br>
			τοῦ ῾λεγαν οἱ ἐπίσκοποι, ἐπίσκοπος νὰ γίνῃ.</p>

			<p>Εἰς τὴν μονὴ Ἱλαρίωνος σαράντα μέρες μένει,<br>
			καὶ στὸ Σπονύνδρι στὴ μονὴ εὐθὺς ξαναπηγαίνει.</p>

			<p>Στὸ μοναστήρι, οἱ μοναχοὶ πῆραν χαρὰ μεγάλη,<br>
			ποὺ ὁ Ἅγιος Ἐπιφάνιος εἶχε γυρίσει πάλι.</p>

			<p>Ἄνθρωποι τὸν παρακαλοῦν ποὺ ἦταν ἀνομβρία,<br>
			θερμὴ νὰ κάνῃ προσευχὴ διὰ τὴν δυστυχία.</p>

			<p>Προσεύχεται ὁ Ἅγιος, ἦρθε βροχὴ μεγάλη,<br>
			καὶ ξαναπροσευχήθηκε νὰ σταματήσῃ πάλι.</p>

			<p>Πάλι τοῦ ξαναπρότειναν ἐπίσκοπος νὰ γίνῃ,<br>
			ὅμως κρυφὰ ἀπ᾿ τὴ μονὴ φεύγει τὴ νύκτα ἐκείνη.</p>

			<p>Πῆρε μαζὶ δύο μοναχούς, Πολύβιο, Ἰωάννη,<br>
			πρὸς τὰ Ἱεροσόλυμα ἐβγῆκαν στὸ λιμάνι.</p>

			<p>Ἅγια μέρη προσκυνοῦν, στὴν Κύπρο ταξιδεύουν,<br>
			καὶ Ἅγιο Ἱλαρίωνα τότε ἐκεῖ γυρεύουν.</p>

			<p>Στὴν Πάφο συναντήσανε τὸ Μέγα Ἱλαρίων,<br>
			ζοῦσε σὲ παλαιὲς σπηλιὲς τῶν παλαιῶν Ὁσίων.</p>

			<p>Δύο μῆνες ὁ Ἐπιφάνιος ἐκάθησε κοντά του,<br>
			στὴ Γάζα θὰ ἐπέστρεφε μαζὶ μὲ συντροφιά του.</p>

			<p>Ὁ Ἱλαρίων τ᾿ ἀπαντᾷ, νὰ πᾶς στὴ Σαλαμίνα,<br>
			στὴν Κύπρο πόλι ἦν αὐτή, θὰ τὰ περάσῃς φίνα.</p>

			<p>Ὅμως ὁ Ἐπιφάνιος παρακοὴ τοῦ κάνει,<br>
			γιὰ Γάζα ἐταξίδευε σὰν πῆγε στὸ λιμάνι.</p>

			<p>Στὴ θάλασσα ἐσηκώθηκε μεγάλη τρικυμία,<br>
			τρεῖς μέρες ἐταξίδευαν, ἦρθαν σ᾿ ἀπελπισία.</p>

			<p>Τέταρτη ἡμέρα ἄραξε καράβι στὸ λιμάνι,<br>
			στῆς Σαλαμίνας τὸ νησὶ τῆς Κύπρου μάνι μάνι.</p>

			<p>Τρεῖς μέρες ἦσαν ἄρρωστοι ἀπ᾿ τὴν ταλαιπωρία, <br>
			ποὺ ἔκαναν παρακοή, πληρῶσαν ἁμαρτία.</p>

			<p>Εἶχαν ἐκεῖ συγκεντρωθῇ στῆς Σαλαμίνας πάλι,<br>
			ἀπὸ τῆς Κύπρου τὸ νησὶ οἱ δεσποτάδες ὅλοι.</p>

			<p>Θέλησαν νὰ ἐκλέξουνε διὰ τὴν Σαλαμίνα,<br>
			ἕνα ἄξιο ἐπίσκοπο διὰ τὰ χρόνια ἐκεῖνα.</p>

			<p>Προσεύχονται οἱ ἐπίσκοποι, Θεὸν παρακαλοῦνε,<br>
			καὶ ὅποιος εἶναι ἄξιος νὰ τὸν χειροτονοῦνε.</p>

			<p>Πάππος ὀνομαζότανε ἐπίσκοπος Κυθραίας,<br>
			ἦταν ὁ πιὸ ἐνάρετος σὲ ὅλη τὴν παρέα.</p>

			<p>Χάρισμα προορατικὸ Θεὸς τοῦ εἶχε δώσει,<br>
			τὸ σχέδιό του ὁ Θεὸς σ᾿ αὐτὸν θὰ φανερώσῃ.</p>

			<p>Πρὶν φύγῃ ὁ Ἐπιφάνιος, πρὸς Γάζα ν᾿ ἀποπλεύσῃ,<br>
			λίγα σταφύλια ἀγόρασε, τὴν πείνα νὰ κορέση.</p>

			<p>Ὁ Πάππος ὁ ἐπίσκοπος εὐθὺς τὴν ὥρα ἐκείνη,<br>
			στὸν μοναχὸ Ἐπιφάνιο μιὰ συμβουλὴ τοῦ δίνει.</p>

			<p>Νὰ ἀφήσῃ εἰς τὸ μαγαζὶ τοῦ εἶπε τὰ σταφύλια,<br>
			καὶ νὰ προσέξῃ ὅτι ποῦν τοῦ δέσποτα τὰ χείλια.</p>

			<p>Ὁ Ἐπιφάνιος στὰ λόγια του ἔδωσε σημασία,<br>
			τὸν πῆρε μὲ τοὺς συνοδούς, πῆγαν στὴν ἐκκλησία.</p>

			<p>Ὁ Πάππος ὁ ἐπίσκοπος εἶπε «εἰρήνη πᾶσι»,<br>
			καὶ τότε δύο διάκονοι κανόνισαν τὴν τάξι.</p>

			<p>Πιάνουν τὸν Ἐπιφάνιο μὲ χάρι τοῦ Κυρίου,<br>
			καὶ τότε τὸν ὁδήγησαν πρὸ θυσιαστηρίου.</p>

			<p>Ὁ Πάππος τὸν χειροτονεῖ ἐπίσκοπο «εἰς ἀθρόον»,<br>
			τὸν παραδίδει στὸν Θεὸν ὡς «ἄξιον καὶ σῶον».</p>

			<p>Χειροτονία τέλειωσε, φεύγουν ἀπὸ ἐκκλησία,<br>
			στὸ ἐπισκοπεῖο πηγαίνουνε νὰ γίνῃ ἑτοιμασία.</p>

			<p>Ὁ Πάππος, Ἐπιφάνιο ἐπίσκοπο διατάζει,<br>
			στὴν τράπεζα ὅλοι μαζὶ νὰ φᾶνε ποὺ γιορτάζει.</p>

			<p>Ὅμως ὁ Ἐπιφάνιος ἤτανε λυπημένος,<br>
			πῆρε μεγάλο ἀξίωμα, ἦν στεναχωρεμένος.</p>

			<p>Ὁ Πάππος ὁ ἐπίσκοπος τὸν εἶδε νὰ κλαίῃ,<br>
			τέκνον μου Ἐπιφάνιε, ἄρχισε νὰ τοῦ λέῃ.</p>

			<p>Ἔπρεπε μὲ τὸν τρόπο σου ἐγὼ νὰ σιωπήσω,<br>
			Ἀλλὰ μοῦ δίνεις αἰτία ἐσύ, νὰ σοῦ ἀποκαλύψω.</p>

			<p>Οἱ ἐπίσκοποι ποὺ εἶναι ἐδῶ, μοὔχανε ἀναθέσει,<br>
			νὰ δεηθῶ εἰς τὸ Θεὸ, ποιὸς ἐπίσκοπος τ᾿ ἀρέσει.</p>

			<p>Ἐκλείστηκα μέσ᾿ στὸ κελὶ, ἔκανα προσευχή μου,<br>
			μιὰ ἀστραπή, μὲ μιὰ φωνή, ἦρθε στὴν ἀκοή μου.</p>

			<p>Πάππε, μοῦ λέγει, ἄκουσον, ὁ Κύριος προστάζει,<br>
			καὶ νὰ ἀκούσῃς τὴ φωνή, ὅτι σὲ διατάζει.</p>

			<p>Πάρε τοὺς διακόνους σου, στὴν ἀγορὰ νὰ τρέξῃς,<br>
			θὰ βρῇς ἕνα καλόγερο καὶ πρέπει νὰ προσέξῃς·<br>
			μαζὶ καὶ δύο μοναχοί, μὴν τοὺς προσφέρῃς λέξεις.</p>

			<p>Τὸν λένε Ἐπιφάνιο μὲ μακρυὰ τὰ χείλια,<br>
			καὶ θὰ κρατᾶ στὰ χέρια του, π᾿ ἀγόρασε σταφύλια.</p>

			<p>Θὰ τόνε πᾶς στὴν ἐκκλησιά, ἐπίσκοπος νὰ γίνῃ,<br>
			νὰ μὴν τὸ μάθῃ πιὸ ἐμπρὸς μέχρι τὴν ὥρα ἐκείνη.</p>

			<p>Μὲ ἀνάγκασες καὶ σοὖπα αὐτά, ποὺ μοῦ ῾πε ὁ Θεός μου,<br>
			γι᾿ αὐτὸ κι ἐγὼ ξεπλήρωσα τὸ χρέος τὸ δικό μου.</p>

			<p>Σὰν ἄκουσε ὁ Ἐπιφάνιος, πέφτει τὸν προσκυνάει,<br>
			καὶ ἀπὸ τὸν Πάππο ἐπίσκοπο, συγχώρεσι ζητάει.</p>

			<p>Ἄνθρωπος εἶμαι ἁμαρτωλός, δὲν εἶχα ἀξιωσύνη,<br>
			νὰ τιμηθῶ ἀπ᾿ τὸν Θεὸν στὴν Ἀρχιερωσύνη.</p>

			<p>Γιὰ τοῦτο ἐλυπήθηκα, κατόπιν προσκυνάει,<br>
			ἐπισκόπους ποὺ εἶν᾿ ἐκεῖ στὴν τράπεζα τοὺς πάει.</p>

			<p>Ἔφαγαν καὶ εὐφράνθησαν ἐπίσκοποι μαζί του,<br>
			καὶ κάθε ἕνας ἔφυγε γιὰ τὴν Ἐπισκοπή του.</p>

			<p>Εἶχε καλὴ συνήθεια στὴ θεία Λειτουργία,<br>
			ἔβλεπε πνεῦμα Ἅγιον κι ἔδινε εὐλογία.</p>

			<p>Ὁ Ἰωάννης ἀρρώστησε βαθιὰ εἰς τὸ κρεβάτι,<br>
			Πολύβιο ἐκάλεσε νὰ παραγγείλῃ κάτι.</p>

			<p>Ἐγὼ πεθαίνω εἶπε νε, ἔγραψα θαύματά του,<br>
			γράψε καὶ σὺ εἰς τὸ ἑξῆς τὰ κατορθώματά του.</p>

			<p>Ἐκάλεσε τὸν Ἅγιο καὶ τοῦ ῾κλεισε τὰ μάτια,<br>
			καὶ ἡ ψυχή του πέταξε σὲ οὐράνια παλάτια.</p>

			<p>Θέλει ὁ Ἐπιφάνιος ναὸ στὴ Σαλαμίνα,<br>
			νὰ κτίσῃ μεγαλοπρεπῆ, ἀλλὰ δὲν ἔχει χρῆμα.</p>

			<p>Θαύματα κάνει ὁ Ἅγιος τότε στὴ Σαλαμίνα,<br>
			τοῦ ἔδιναν ὡς ἀμοιβή, λίρες, χρυσὸ καὶ χρῆμα.</p>

			<p>Ὁ ἴδιος δὲν τοὺς ἔδινε καθόλου σημασία,<br>
			τὰ ἔδινε γιὰ νὰ κτιστῇ μεγάλη ἐκκλησία.</p>

			<p>Χειροτονεῖ Πολύβιο, τὸν κάνει ἱερέα,<br>
			τὸν εἶχε ὑποτακτικό, τοῦ ἔκανε παρέα.</p>

			<p>Μιὰ ἡμέρα δύο ἄνθρωποι θένε νὰ περιπαίξουν,<br>
			τὸν Ἅγιο Ἐπιφάνιο νὰ τὸν κοροϊδέψουν.</p>

			<p>Στὸ δρόμο ποὺ ἐβάδιζαν ἔκαναν μιὰ στάσι,<br>
			ἀπὸ μπροστά τους ὁ Ἅγιος ἔπρεπε νὰ περάσῃ.</p>

			<p>Ὁ ἕνας πέφτει καταγῆς, κάνει τὸν πεθαμένο,<br>
			καὶ τὸν θρηνοῦσε ὁ ἕτερος μὲ πρόσωπο θλιμμένο.</p>

			<p>Ἐπέρασε ὁ Ἅγιος τὸν ρώτησε τὶ κάνει,<br>
			τοῦ εἶπε πὼς ὁ σύντροφος ἐκεῖ εἶχε πεθάνει.</p>

			<p>Τοῦ ἀπάντησε ὁ Ἅγιος Θεὸς νὰ τὸν συγχωρέσῃ,<br>
			τοῦ ἔριξε ἐπάνω του ράσο ποὺ εἶχε στὴ μέση.</p>

			<p>Σὰν μάκρυνε ὁ Ἅγιος, τοῦ μίλησε ὁ ἄλλος,<br>
			μὰ πεθαμένος ἤτανε, ἀμίλητος σὰ γάλος.</p>

			<p>Ἄφησε τοποτηρητὴ κι ἔφυγε γιὰ τὴ Ρώμη,<br>
			πῆρε καὶ τὸν Πολύβιο γιὰ συντροφιὰ ἀκόμη.</p>

			<p>Ἀρρώστησε ἡ πριγκίπισσα, εἶπαν πὼς δὲ γλιτώνει,<br>
			τὸν σταύρωσε ὁ Ἅγιος κι ἐπέρασαν οἱ πόνοι.</p>

			<p>Εὑρέθηκε ἕνα παιδὶ νεκρὸ μέσ᾿ στὸ παλάτι,<br>
			τ᾿ ἀνέστησε ὁ Ἅγιος μὲ προσευχὴ γεμάτη.</p>

			<p>Σὰν ἔκανε τὰ θαύματα, ὅλοι τοῦ δίναν χρῆμα,<br>
			δῶστε τα, εἶπε, στοὺς πτωχοὺς, ἂν πάρω βάζω κρίμα.</p>

			<p>Στὴν Κύπρο τώρα ἐπέστρεψε, ἔφυγε ἀπὸ τὴν Ρώμη,<br>
			λιμός, στερεῖται τὸ νησὶ καὶ τὸ ψωμὶ ἀκόμη.</p>

			<p>Στὴν Κύπρο ἕνας πλούσιος εἶχε πολὺ σιτάρι,<br>
			δὲν εἶχαν οἱ πτωχοὶ λεφτὰ νὰ ἔπαιρναν μακάρι.</p>

			<p>Παρακαλάει τὸν Θεὸν πτωχοὺς νὰ ἐλεήσῃ,<br>
			τοῦ ἀπαντάει ὁ Θεὸς καὶ τοῦ εὑρῆκε λύσι.</p>

			<p>Πήγαινε εἰς τὰ εἴδωλα, ὅλα νὰ τὰ συντρίψῃς,<br>
			μὲ τὸ χρυσὸ πάρε ψωμί, πτωχοὺς νὰ βοηθήσῃς.</p>

			<p>Ὁ Ἅγιος Ἐπιφάνιος ὑπακοὴ τοῦ κάνει,<br>
			ὅτι τοῦ εἶπε ὁ Θεός, ὁ κόσμος μὴν πεθάνῃ.</p>

			<p>Μὲ τὸ χρυσάφι ἀπ᾿ τὰ εἴδωλα αὐτὸ ποὺ εἶχε πάρει,<br>
			τὸ μοίρασε εἰς τοὺς πτωχοὺς κι ἀγόρασαν σιτάρι.</p>

			<p>Ὁ Μέγας Θεοδόσιος ἀρρώστησε στὴν Πόλι,<br>
			καλοῦν τὸν Ἐπιφάνιο ἀπὸ τὴν Κύπρο ὅλοι.</p>

			<p>Πῆγε Κωσταντινούπολι, εὑρῆκε στὸ παλάτι,<br>
			ὁ βασιλιὰς ἀρρώστησε, δὲν βούλωνε τὸ μάτι.</p>

			<p>Τὸν ἐσταύρωσε ὁ Ἅγιος, τοῦ πέρασε τὸν πόνο,<br>
			«Φύλαττε Λόγον τοῦ Θεοῦ», αὐτὸ τοῦ εἶπε μόνο.</p>

			<p>Ὅταν τὸν ἔκανε καλά, στὴν Κύπρο ἐπιστρέφει,<br>
			πολέμησε μὲ αἱρετικούς, εἶπε ὀρθὰ ὡς πρέπει.</p>

			<p>Ὁ Ἅγιος κατάλαβε τὸ τέλος τῆς ζωῆς του,<br>
			καὶ τώρα δίνει συμβουλὲς στοὺς ὑποτακτικούς του.</p>

			<p>Σὲ μέρος εἶπε ἐρημικὸ ἔκανα προσευχή μου,<br>
			ἤρθανε δαίμονες πολλοὶ γιὰ κακοποίησί μου.</p>

			<p>Ἀπὸ τὰ πόδια μ᾿ ἔσερναν, μὲ δέρναν δέκα ἡμέρες,<br>
			μὰ καὶ ἀνθρῶποι ἔβαναν καὶ μοῦ ῾καναν φοβέρες.</p>

			<p>Ἀκόμα τοὺς παρήγγειλε· ἀνθρώπους μὴ μισεῖτε, <br>
			πλούτη καὶ ἄλλες ἡδονές, νὰ μὴν ἐπιθυμεῖτε.</p>

			<p>Οἱ ἡδονὲς τὸ σῶμα μας πάντα τὸ διαφθείρουν,<br>
			σὲ λογισμοὺς ἀκάθαρτους ὅλο τὸ διεγείρουν.</p>

			<p>Μὲ συμβουλὲς καὶ προσευχὴ τότε τοὺς κάνει νεῦμα,<br>
			καὶ ἀφοῦ τοὺς ἐχαιρέτησε, παρέδωσε τὸ πνεῦμα.</p>

			<p>Ὁ θάνατός του ἀκούστηκε σὰν τουφεκιοῦ τὶς σφαῖρες,<br>
			τὸν προσκυνοῦσαν οἱ πιστοὶ ἐπὶ ἑπτὰ ἡμέρες.</p>

			<p>Ὁ κόσμος ἤτανε πολύς, ἐτότες στὴν κηδεία,<br>
			ἀκολουθοῦσαν τρεῖς τυφλοί, καὶ ἐκεῖνοι συνοδεία.</p>

			<p>Παρακαλοῦν τὸν Ἅγιο διὰ νὰ ἀναβλέψουν,<br>
			τὰ μάτια ἄνοιξαν εὐθὺς προτοῦ νὰ ἐπιστρέψουν.</p>

			<p>Ὅταν τὸν ἐνταφίασαν εὐθὺς τὴν ὥρα ἐκείνη,<br>
			Πολύβιον ἐξέλεξαν ἐπίσκοπος νὰ γίνῃ.</p>

			<p>Ἡ κάρα τώρα βρίσκεται Ἁγίου Ἐπιφανίου,<br>
			Ἰβήρων Ἱερᾶς Μονῆς, τοῦ Ὄρους τοῦ Ἁγίου.</p>

			<p>Ὦ Ἅγιε Ἐπιφάνιε, μεγάλε ἱεράρχη,<br>
			μὲ τὶς δικές σου προσευχὲς ψυχή μας θάρρος νἄχῃ!</p>

			</td>
		</tr>
	</table>
</div>

<hr>

</body>

</html>