<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Παύλος Θηβαίος</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Παῦλος Θηβαῖος</h1>

<p style="text-align: center">15 Ἰανουαρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Γεννήθηκε ὁ Ἅγιος καὶ εἶχε γιὰ πατρίδα,<br>
			περιοχὴ στὴν Αἴγυπτο ποὺ λέγεται Θηβαΐδα.</p>

			<p>Στὰ δέκα πέντε χρόνια του πέθαναν οἱ γονεῖς του,<br>
			κι ἔμεινε τότε ὀρφανὸς μόνον μὲ ἀδελφή του.</p>

			<p>Ὁ ἄνδρας ὅμως ἀδελφῆς ἐπρόδωσε τὸν Παῦλο,<br>
			στὸν Δέκιο τὸν βασιλιὰ εἰδωλολάτρη ἄλλο.</p>

			<p>Πῶς εἶν᾿ ὁ Παῦλος χριστιανὸς καὶ νὰ τὸν κινηγήσῃ,<br>
			καὶ ὁ γαμβρός του κτήματα νὰ τὰ κληρονομήσῃ.</p>

			<p>Τότε ὁ Παῦλος ἔφυγε, στὴν ἔρημο πηγαίνει,<br>
			εὑρῆκε ἕνα σπήλαιο κι εὐθὺς σὲ ἐκεῖνο μένει.</p>

			<p>Ἀπ᾿ ἔξω εἶχε μιὰ πηγή, φοίνικα φυτευμένο,<br>
			καὶ προσευχόταν στὸν Θεὸ μὲ πνεῦμα ἀναπαυμένον.</p>

			<p>Τράντα χρόνια στὴν σπηλιὰ καὶ εἶχε γιὰ τροφή του,<br>
			φοίνικες, χόρτα καὶ νερό· ἔτρεφε τὸ κορμί του.</p>

			<p>Τὸν ἐλυπήθηκε ὁ Θεὸς μὰ κόρακα τοῦ στέλνει,<br>
			μισὸ ἄρτο καθημερινῶς νὰ τρώῃ, νὰ χορταίνῃ.</p>

			<p>Ὁ Ὅσιος Ἀντώνιος στὴν ἔρημο ἐζοῦσε,<br>
			ἦταν ἐνενήντα ἐτῶν μιὰ μέρα ἀποροῦσε,<br>
			ἂν μοναχὸς στὴν ἔρημο ἐτότε κατοικοῦσε.</p>

			<p>Τὴν νύχτα ἕνας ἄγγελος τοῦ δίνει ὁδηγία,<br>
			μέσα βαθειὰ στὴν ἔρημο νὰ πάῃ πεζοπορία.</p>

			<p>Ὅταν θὰ πᾷς στὴν ἔρημο θὰ βρῇς ἀββᾶ τὸν Παῦλο,<br>
			ποὺ ξεπερνᾶ στὴν ἀρετὴ κι ἐσένα δίχως ἄλλο.</p>

			<p>Δέκα καὶ πέντε ἦν χρονῶν σὰν ἔφυγε ἀπ᾿ τὸν κόσμο,<br>
			στὴν ἔρημο κατοίκησε εἰς τοῦ Θεοῦ τὸν δρόμο.</p>

			<p>Ὁ Ὅσιος Ἀντώνιος εὐθὺς ἀποφασίζει,<br>
			μὲ μήνυμα ἀγγελικὸ στὴν ἔρημο βαδίζει.</p>

			<p>Δὲν σκέφθηκε τὰ γηρατειὰ τῶν ἐνενήντα χρόνων,<br>
			ἦταν Θεοῦ τὸ θέλημα· αὐτὸ σκεπτόταν μόνο.</p>

			<p>Ὁ ἥλιος ἦταν καυτερός, τὸν εἶχε ζεματίσει,<br>
			ἐκεῖνος ὅμως στὸν Θεὸ ἐλπίδα εἶχε ἀφήσει.</p>

			<p>Τρεῖς μέρες τώρα περπατῇ μὲ μιὰν ἐλπίδα μόνο,<br>
			τὸ μόνο ποὺ συνάντησε φαντάσματα δαιμόνων.</p>

			<p>Φαινόταν μισὸς ἄνθρωπος, ἄλλος μίσος σὰν ἵππος,<br>
			καὶ ἄλλος ὡς ὁ σάτυρος τοῦ σατανᾶ ὁ τύπος.</p>

			<p>Ἄλλος σὲ σχῆμα πίθηκος, κέρατα στὸ κεφάλι,<br>
			καὶ ἄλλος εἰς τὰ πόδια του σὰν τῆς κατσίκας πάλι.</p>

			<p>Ἐλπίδα εἶχε Ἀντώνιος σ᾿ ἀληθινὸ Θεό του,<br>
			δὲ δείλιασε μὲ προσευχὴ τὸν εἶχε βοηθόν του.</p>

			<p>Τὴν τρίτη μέρα ἐβάδιζε, βλέπει ἕνα λιοντάρι,<br>
			ὁ ἅγιος τ᾿ ἀκολούθησε στὸ δρόμο ποὖχε πάρει.</p>

			<p>Ἔφτασε εἰς τὸ σπήλαιον τοῦ Παύλου τοῦ ὁσίου,<br>
			καὶ ἐχαιρόταν ἡ ψυχὴ τ᾿ ἁγίου Ἀντωνίου.</p>

			<p>Ἀκούει λίγο θόρυβο ὁ Ὅσιος στὰ χόρτα,<br>
			ἤτανε μὲς στὸ σπήλαιο καὶ ἔκλεισε τὴν πόρτα.</p>

			<p>Ὁ Ἅγιος Ἀντώνιος τὸν ἐπαρακαλάει,<br>
			νὰ τοῦ ἀνοίξῃ, νὰ τὸν δῇ· γιὰ τοῦτο εἶχε πάει.</p>

			<p>Ἕξι ὧρες τὸν παρακαλεῖ κάτω στὴ γῆ πεσμένος,<br>
			μὲ ὁδοιπορία ἤτανε πολὺ ἐξαντλημένος.</p>

			<p>Ὁ ὅσιος τὸν δοκίμαζε ὁ ἥλιος πρὸς τὴ δύσι,<br>
			δὲν ἤθελε τὸν Ἅγιο νὰ τὸν ταλαιπωρήσῃ.</p>

			<p>Τὸν ἔρωτα ὁ ὅσιος στὸ σπήλαιο κλεισμένος,<br>
			ποιὸς ἦταν καὶ τὶ ἤθελε στὴν ἔρημο φερμένος.</p>

			<p>Ἀπήντησε ὁ Ἀντώνιος στὸν ὅσιο τὸν Παῦλο,<br>
			δὲν φεύγω ὅταν δὲ σὲ δῶ τοῦ εἶπε δίχως ἄλλο.</p>

			<p>Ἔκλαιγε ὁ Ἀντώνιος καὶ τὸν παρακαλοῦσε,<br>
			νὰ τὸν ἰδῇ καὶ νὰ μιλοῦν αὐτὸ ἐπιθυμοῦσε.</p>

			<p>Ἀμέσως τότε ἄνοιξε ὁ Ὅσιος τὴν πόρτα,<br>
			τὸν ὑπεδέχθη μὲ χαρὰ ἀφοῦ ἀσπαστῆκαν πρῶτα.</p>

			<p>Πῆραν πνευματικὴ χαρὰ ὅταν συνομιλοῦσαν,<br>
			γιὰ πράγματα ὠφελιμα μαζὶ ἐσυζητοῦσαν.</p>

			<p>Ἔξαφνα βλέπουν καὶ οἱ δύο κόρακα νὰ πετάῃ,<br>
			ἄρτο ἕνα ὁλόκληρο ἀνάμεσά τους πάει.</p>

			<p>Καὶ λέει στὸν Ἀντώνιο ἑξήντα χρόνια φέρνει,<br>
			ὁ κόρακας μισὸ ψωμὶ καὶ τρώει καὶ χορταίνει.</p>

			<p>Σήμερα ὁ ἀγαθὸς Θεὸς δική σου παρουσία,<br>
			ἐδιπλασίασε τροφὴν τοῦ ἄρτου τὴν οὐσία.</p>

			<p>Εὐλόγησαν καὶ φάγανε, Θεὸν εὐχαριστῆσαν,<br>
			καὶ ἀγρυπνία ἔκαναν, μὲ προσευχὴ ἀρχίσαν.</p>

			<p>Ὁ Ὅσιος στὸν Ἀντώνιο λέγει ἀποκάλυψί του,<br>
			ὅτι τοῦ εἶπε ὁ Θεὸς γιὰ τὴ συνάντησή του.</p>

			<p>Τοῦ εἶπε πὼς θὰ κοιμηθῇ, θὰ τὸν ἐνταφιάσῃ,<br>
			ὁ Ἅγιος Ἀντώνιος ἔκλαιγε· τὰ ῾χε χάσει.</p>

			<p>Τοῦ εἶπε νὰ μὴ βαρεθῇ τ᾿ Ἁγίου Ἀντωνίου,<br>
			μανδύα θέλει σάβανο Ἁγίου Ἀθανασίου.</p>

			<p>Φεύγει ἐτότε τρέχοντας, πηγαίνει στὸ κελί του,<br>
			μανδύα Ἀθανασίου τὸν ἔφερε μαζί του.</p>

			<p>Ἔφθασε εἰς τὸ σπήλαιον, τὸν ηὗρε πεθαμένο,<br>
			γονατισμένος ἤτανε, τὸ σῶμα ὑψωμένο.</p>

			<p>Τὸ ἱερό του λείψανο μ᾿ εὐλάβεια μεγάλη,<br>
			τ᾿ ἀγκάλιασε, τὸ φίλησε, μὲ κλάματα καὶ πάλι.</p>

			<p>Μὲ τὸ μανδύα τύλιξε τ᾿ Ἁγίου Ἀθανασίου,<br>
			κατὰ ἐπιθυμία του, τοῦ Παύλου τοῦ Ὁσίου.</p>

			<p>Οἰκονομίᾳ τοῦ Θεοῦ ἤρθανε δύο λιοντάρια<br>
			ἐσκάψανε τὸν τάφο του σὰν νέα παλικάρια.</p>

			<p>Καὶ ἔθαψεν ὁ Ἀντώνιος, Παύλου Θηβαίου σῶμα,<br>
			ἐκεῖ κοντὰ στὸ σπήλαιο, τὸ σκέπασε μὲ χῶμα.</p>

			<p>Γιὰ ἔνδυμα ὁ ὅσιος εἶχε φοινίκων φύλλα,<br>
			καὶ σκέπαζε τὸ σῶμα του γιὰ ἡλίου τὴ μαυρίλα.</p>

			<p>Ὁ Ἅγιος Ἀντώνιος τὸν ἔφερε μαζί του,<br>
			νὰ τὄχῃ γιὰ ἐνθύμιον Ὁσίου στὸ κελί του.</p>

			<p>Στὸ σπήλαιο ὁ Παῦλος ἔζησε ἐνενῆντα ἕνα χρόνια,<br>
			σύντροφο εἶχε τὸν Θεὸ καὶ στὰ βουνὰ τὰ χιόνια.</p>

			<p>Ὅλα τα ἔτη ἔζησε ἑκατὸν δέκα τεσσάρων,<br>
			ἀπὸ τὸν κόσμο ἔφυγε στὰ χρόνια των βαρβάρων.</p>

			</td>
		</tr>
	</table>
</div>

<hr>

</body>

</html>