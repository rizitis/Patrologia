<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Νεομάρτυς Κωνσταντίνος ο Υδραίος</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Νεομάρτυς Κωνσταντῖνος ὁ Ὑδραῖος</h1>

<p style="text-align: center">14 Νοεμβρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Στὴν Ὕδρα ἐγεννήθηκεν ὁ Ἅγιος Κωνσταντῖνος,<br>
			εἶναι ὁ Νεομάρτυρας, τῆς ἐκκλησίας κρίνος.</p>

			<p>Μιχάλης ὁ πατέρας του, μητέρα του Μαρίνα,<br>
			ἐζούσανε χριστιανικὰ ὅλα τὰ χρόνια ἐκεῖνα.</p>

			<p>Σὰν ἔγινε δεκαεπτὰ χρονῶν ὁ Κωνσταντῖνος,<br>
			στὴν Ρόδο ἐταξίδευσεν, σεργιάνιζε ἐκεῖνος.</p>

			<p>Μὲ Τοῦρκο ἐγνωρίστηκε Χασᾶν τὸν ἡγεμόνα,<br>
			φιλία συναναστροφὴ εἶχε εἰς τὸν αἰώνα.</p>

			<p>Ἀλλὰ τοῦ βγῆκε σὲ κακὸ γιατὶ ἡ γνωριμία,<br>
			τὸν Κωνσταντῖνο ὁδήγησε σὲ ἀλλαξοπιστία.</p>

			<p>Χασὰν ὁ Μωαμεθανὸς τοῦ Κωνσταντίνου πίστι,<br>
			μὲ δῶρα τὸν κατάφερε νὰ ἀλλαξοπιστήσῃ.</p>

			<p>Ὁ Κωνσταντῖνος ἀρνήθηκε τότε ὀρθοδοξία,<br>
			καὶ ἀμέσως Τοῦρκος ἔγινε, Μωάμεθ στὴ θρησκεία.</p>

			<p>Οἱ Τοῦρκοι ἐχαιρότανε ἐτότε τρία χρόνια,<br>
			οἱ χριστιανοὶ λυπήθηκαν γι᾿ αὐτὴ τὴν καταφρόνια.</p>

			<p>Τὸν ἤλεγξε ἡ συνείδησι τώρα τὸν Κωνσταντῖνο,<br>
			ποὺ πρόδωσε τὴν πίστι του καὶ ἤπιε πικρὸ κινῖνο.</p>

			<p>Πολὺ στεναχωρήθηκε, κλαίει κι ἀναστενάζει,<br>
			σκέφτηκε τὴν μετάνοια, ἀπόφασί του βγάζει.</p>

			<p>Μὲ θεία φλόγα στὴν καρδιὰ θέλει νὰ μαρτυρήσῃ,<br>
			καὶ τὸν Χριστὸ ποὺ ἀρνήθηκε νὰ τὸν ὁμολογήσῃ.</p>

			<p>Πῆγε ἐξομολογήθηκε σὲ χριστιανὸ Ἱερέα,<br>
			ἐπῆρε τὴν συχώρεσι καὶ συμβουλὴ ὡραία.</p>

			<p>Σὰν ἄκουσε ὁ Γέροντας ἄρνησι γιὰ θρησκεία,<br>
			τοῦ ἔδωσε ἀναβολὴ γιὰ τὴν ὁμολογία.</p>

			<p>Τοῦ λέγει τώρα εἶσαι μικρός, ὅταν θὰ μεγαλώσῃς,<br>
			θὰ ὁμολογήσῃς τὸν Χριστόν, ψυχή σου γιὰ νὰ σώσῃς.</p>

			<p>Ὁ νέος ἦταν φρόνιμος, ὑπακοὴ τοῦ κάνει,<br>
			μὲ πλοῖο ἀναχώρησε καὶ στὴν Κριμαία φθάνει.</p>

			<p>Σὰν τρία χρόνια πέρασαν ἔφυγε γιὰ τὴν Πόλι,<br>
			ζοῦσε ἐκεῖ σὰν χριστιανός, παράδειγμα σὲ ὅλοι.</p>

			<p>Ἤτανε ὁ Γρηγόριος ὁ πέμπτος πατριάρχης,<br>
			κατόπιν ἐθνομάρτυρας καὶ χριστιανὸς τῆς μάχης.</p>

			<p>Ὁ Κωνσταντῖνος φρόντισε, βρῆκε πνευματικό του,<br>
			στὸν πατριάρχη πήγαινε, ἦταν καὶ οἱ δύο ἐμπρός του.</p>

			<p>Ὁ πατριάρχης χάρηκε γιὰ τὴν μετάνοιά του,<br>
			στὸ Ἅγιον Ὄρος ὁδηγεῖ νὰ πάῃ βήματά του.</p>

			<p>Τοῦ ἔκανε ὑπακοή, πῆγε εἰς τὸ Ἰβήρων,<br>
			καὶ πέντε μῆνες κάθισε σὲ κελιὰ τῶν καλογήρων.</p>

			<p>Τώρα στὴν Πορταΐτισσα κάνει τὴν προσευχή του,<br>
			εἰκόνα ἦν τῆς Παναγιᾶς, πάντα νὰ ῾ναι μαζί του.</p>

			<p>Νὰ εἶναι γενναιόφρονας εἰς τὸ μαρτύριό του,<br>
			νὰ ὁμολογήσῃ τὸ Χριστὸ Κύριο καὶ Θεό του.</p>

			<p>Περνοῦσε μέρες φοβερὲς μετὰ τὴν ἄρνησί του,<br>
			δὲν ἔβρισκε ἀνάπαυσι καὶ εἰρήνη ἡ ψυχή του.</p>

			<p>Πατέρες τὸν ἐμπόδιζαν δίχως νὰ μαρτυρήσῃ,<br>
			μπορεῖ μὲ ἀσκητικὴ ζωὴ τὴν ἄρνησι νὰ σβήσῃ.</p>

			<p>Φλόγα γιὰ τὸ μαρτύριο καὶ πόθο του μεγάλο,<br>
			τοὖχε ἀνάψει τὴν καρδιὰ ποὺ δὲν ἀντέχει ἄλλο.</p>

			<p>Πῆρε εὐχὲς τῶν ἀδερφῶν, πνευματικῶν πατέρων,<br>
			καὶ γιὰ τὴν Ρόδο ἔφυγε μὲ ράσο καλογέρων.</p>

			<p>Βρῆκε ἐκεῖ πνευματικὸ καὶ ἐξομολογεῖται,<br>
			στὸ Ἅγιον Ὄρος νὰ στραφῇ, τοῦ Κωνσταντίνου εἶπε.</p>

			<p>Δὲν ἔκανε ὑπακοή, εἶχε ἀπόφασί του,<br>
			νὰ πάῃ στὸ μαρτύριο, νὰ σβήσῃ ἐνοχή του.</p>

			<p>Παρακαλοῦσε τὸν Θεὸ νὰ τόνε δυναμώσῃ,<br>
			δύναμι, φώτισι Θεοῦ, κουράγιο νὰ τοῦ δώσῃ.</p>

			<p>Βρίσκει τὸν Καπετὰν πασᾶ τὸν Τοῦρκο ἡγεμόνα,<br>
			ἀλλὰ δὲν τὸν θυμήθηκε, τὸν εἶχε χάσει χρόνια.</p>

			<p>Ὅταν τόνε χαιρέτησε πρῶτος ὁ Κωνσταντῖνος,<br>
			ὁ Τοῦρκος τὸν ἐρώτησε ποιὸς ἤτανε ἐκεῖνος.</p>

			<p>Εἶμαι ὁ πρῴην δοῦλος σου, μὲ λένε Κωνσταντῖνο,<br>
			ἔγινα ἀρνητὴς Χριστοῦ εἰς τὸν καιρὸν ἐκεῖνο.</p>

			<p>Τότε ὁ πασὰς τοῦ πρότεινε τὰ ράσα νὰ τοῦ βγάλῃ,<br>
			νὰ τὸν παντρέψῃ τοὔλέγε σὲ θέσι νὰ τὸν βάλῃ.</p>

			<p>Ὁ Κωνσταντῖνος ἄρχισε διάλογο μαζί του,<br>
			τοῦ εἶπε εἶναι ψεύτικη θρησκεία ἡ δική του.</p>

			<p>Ἀκόμα τοῦ ἐπρότεινε ὅτι ἡ Ὀρθοδοξία,<br>
			εἶναι ἡ μόνη ἀληθινὴ στὸν κόσμο ἡ θρησκεία.</p>

			<p>Τοῦρκος σηκώνει χέρι του, μάρτυρα χαστουκίζει,<br>
			καὶ ὁ Κωνσταντῖνος παρευθὺς στὴν φυλακὴ καθίζει.</p>

			<p>Τρεῖς μέρες μὲς στὴ φυλακὴ ὁ Ἅγιος κλεισμένος,<br>
			χέρια καὶ πόδια καὶ λαιμὸ ἦν ἁλυσοδεμένος.</p>

			<p>Τόνε χτυποῦσαν ἄσχημα στὰ χέρια καὶ στὸ σῶμα,<br>
			σὰν κάρο τὸν κυλούσανε στὶς πέτρες καὶ στὸ χῶμα.</p>

			<p>Τὸν ἔφτυναν στὸ πρόσωπο κι ἐγέλασαν μαζί του,<br>
			ἐκεῖνος ὁ μακάριος κάνει τὴν προσευχή του.</p>

			<p>Γιὰ νὰ τοῦ δίνῃ ὁ Θεὸς κουράγιο, καρτερία,<br>
			καὶ νὰ ἀξιωθῇ κι αὐτὸς Χριστοῦ τὴν Βασιλεία.</p>

			<p>Τὸν εἴχανε μὲς στὶς πληγὲς σὰν μισοπεθαμένο,<br>
			Χασάνη τὸν ἐλέγανε Τοῦρκο σουνουτεμένο.</p>

			<p>Τοὺς λέγει πὼς ὁμολογεῖ Τριάδα τὴν Ἁγία,<br>
			καὶ ὅτι ἀναθεματεῖ Μωάμεθ τὴ θρησκεία.</p>

			<p>Μὲ πεντακόσιους ραβδισμοὺς τότε τοὺς διατάζει,<br>
			νὰ δώσουνε στὸν Ἅγιο πασὰς ἐξουσιάζει.</p>

			<p>Τὸ αἷμα ἀπὸ τὸ σῶμα του ἔτρεχε σὰν ποτάμι,<br>
			μὰ ὁ Τοῦρκος ἀπὸ τὸν θυμὸ ἔτρεμε σὰν καλάμι.</p>

			<p>Νόμιζαν ὅτι πέθανε καὶ τόνε φυλακίζουν,<br>
			οἱ Τοῦρκοι εἶναι ἄγριοι, ὅλοι τὰ δόντια τρίζουν.</p>

			<p>Χριστὸς τὸν ἐπισκέπτεται τότε φυλακισμένο,<br>
			καὶ ἀπ᾿ ὅλες τὶς πληγὲς τὸν βρῆκαν γιατρεμένο.</p>

			<p>Τὸν βγάλαν ἀπ᾿ τὴν φυλακὴ τότε σὲ τρεῖς ἡμέρες,<br>
			μὰ ἦταν ὅλες οἱ πληγὲς γιαμένες περιστέρες.</p>

			<p>Οἱ Τοῦρκοι σὰν τὸν εἴδανε σῶον εἰς τὴν ὑγεία,<br>
			νόμιζαν πὼς τὸν γιάτρεψε Μωάμεθ ἡ θρησκεία.</p>

			<p>Τοὺς ἀπαντάει ὁ Ἅγιος νὰ τοὺς ἀποστομώσῃ·<br>
			ξέρετε πὼς τὸ σῶμα μου τὸ εἴχατε πληγώσει.</p>

			<p>Χαρακωμένο πρόσωπο καὶ ἡ βιαιοπραγία,<br>
			ἀλλὰ ὁ Ἰησοῦς Χριστὸς μοῦ χάρισε ὑγεία.</p>

			<p>Καὶ στὸν Χασὰν ἀπάντησε τὰ μάτια τῆς ψυχῆς σου,<br>
			νὰ προσκυνήσῃς τὸν Χριστὸ ποὺ πίστευαν οἱ γονεῖς σου.</p>

			<p>Τότε ὁ Χασὰν ταράχθηκε σὰν τ᾿ ἄγρια θηρία,<br>
			ποὺ τοὺς γονεῖς του σκέφτηκε ποὺ ἦταν στὴν Ἰβηρία.</p>

			<p>Καὶ πάλι ἐδιέταξε νὰ τόνε φυλακίσουν,<br>
			μὲ τρόπο βασανιστικὸ τὰ πόδια νὰ τσακίσουν.</p>

			<p>Μὲ ἁλυσίδες ἔδεσαν τὰ πόδια τοῦ Ἁγίου,<br>
			νὰ αἰσθανθῇ δριμύτεροι πόνοι τοῦ μαρτυρίου.</p>

			<p>Βλέπουνε φῶς παράξενο ὅλοι οἱ φυλακισμένοι,<br>
			Ἀλλὰχ Ἀλλὰχ φωνάζουνε οἱ Τοῦρκοι τρομαγμένοι.</p>

			<p>Οἱ χριστιανοὶ σὰν εἴδανε λυμένες χειροπέδες,<br>
			προσεύχονταν ὅπως ἄλλοτε ἐκεῖνοι τρομαγμένοι.</p>

			<p>Ποιὸς ἔλυσε τὸν ἄπιστο, οἱ Τοῦρκοι ἐρωτοῦνε,<br>
			ἦταν οὐράνιο τὸ φῶς, δὲν μπόρεσαν νὰ δοῦνε.</p>

			<p>Στὸν ἡγεμόνα εἴπανε τότε οἱ στρατιῶτες,<br>
			φοβήθηκε διαταγὴ τοὺς ἔδωσε ἐτότες.</p>

			<p>Τοὺς εἶπε νἄχουν σιωπὴ μὴν ποῦνε γιὰ τὸ θαῦμα,<br>
			μὴν κλονιστῇ ἡ πίστι τους καὶ φύγουν ἐν τῷ ἅμα.</p>

			<p>Τοὺς εἶπε θὰ θανατωθῇ ὅποιος ὁμολογήσῃ,<br>
			γιὰ τὴν θρησκεία τοῦ Χριστοῦ τὸ στόμα του νὰ κλείσῃ.</p>

			<p>Στὴ φυλακὴ ἕνας βάρβαρος ἐσήκωσε τὸ χέρι,<br>
			χαστούκισε τὸν Ἅγιο πόνο νὰ τοῦ προσφέρῃ.</p>

			<p>Ὅμως μετὰ τὸ ράπισμα μὲ θεία τιμωρία,<br>
			μαῦρο τὸ χέρι του ἔγινε διὰ τὴν ἀσπλαχνία.</p>

			<p>Ὁ Ἅγιος στὶς φυλακὲς ἔμεινε πέντε μῆνες,<br>
			πολὺ ἐταλαιπωρήθηκε μὲ δίψες καὶ μὲ πεῖνες.</p>

			<p>Μονάχα ἕνας χριστιανὸς ποὺ εἶχε εὐσπλαχνία,<br>
			τοῦ ἔφερνε στὴν φυλακὴ τὴν Θεία Κοινωνία.</p>

			<p>Μιὰ τελευταία ἐρώτησι κάνει ὁ ἡγεμόνας,<br>
			στὸν Κωνσταντῖνο Ἅγιο πρὶν τελειώσῃ ὁ ἀγώνας.</p>

			<p>Νὰ ἀρνηθῇ τὴν πίστι τοῦ ἐπρότεινε ἐκεῖνος,<br>
			δὲν τὸν ἀρνοῦμαι τὸν Χριστό, λέγει ὁ Κωνσταντῖνος.</p>

			<p>Κοινώνησε ὁ Ἅγιος τρεῖς μέρες πρὶν πεθάνει,<br>
			τὸν ἔπνιξαν στὴν φυλακὴ καὶ πῆρε τὸ στεφάνι.</p>

			<p>Ἄγγελοι τότε πήρανε Ἁγίου τὴν ψυχή του,<br>
			τὴν πῆγαν στὸν παράδεισο, αἰώνια ζωή του.</p>

			<p>Ἀγαρηνοὶ ἐπέταξαν τὸ Ἅγιό του σῶμα,<br>
			σὲ ξύλα ποὺ τὰ σκέπαζε οἱ πέτρες καὶ τὸ χῶμα.</p>

			<p>Ἱερεῖς καὶ ἄλλοι χριστιανοὶ μὲ εὐλάβεια Ἁγία,<br>
			ἔθαψαν τὸ σῶμα τοῦ ναὸ τῆς Παναγίας.</p>

			<p>Ἡ Ἐκκλησία μας τιμᾶ τὴν μνήμη τοῦ Ἁγίου,<br>
			μὲ Φίλιππο ἀπόστολο δεκάτη τετάρτη Νοεμβρίου.</p>

			<p>Θαυματουργεῖ ὁ Ἅγιος νἄχωμε τὴν εὐχή του,<br>
			νὰ μνημονεύει ὅλους μας ἐμᾶς στὴν προσευχή του.</p>

			</td>
		</tr>
	</table>
</div>

<hr>

</body>

</html>