<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Οσία Μαρία η Αιγυπτία</title>
<link rel="stylesheet" type="text/css" href="../styles.css">
</head>

<body lang="el">

<h1>Ὁσία Μαρία ἡ Αἰγυπτία</h1>

<p style="text-align: center">1 Ἀπριλίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Τετρακόσια ἔτη μετὰ Χριστὸν γεννήθηκε ἡ Μαρία,<br>
			Αἴγυπτος ἡ πατρίδα της καὶ λέγεται Αἰγυπτία.</p>

			<p>Ἀπὸ μικρὴ δὲν ἔμαθε τὴν ἠθικὴ ἀξία,<br>
			καὶ ἔζησε τὰ νιάτα της μέσα στὴν ἁμαρτία.</p>

			<p>Ἔφυγε δώδεκα χρονῶν κρυφὰ ἀπὸ τὸ σπίτι,<br>
			πῆγε στὴν Ἀλεξάνδρεια ἔζησε σὰν ἀλήτης.</p>

			<p>Ἐκεῖ ἐπαραδόθηκε σὰν ἄμυαλη ἡ Μαρία,<br>
			εἰδωλολάτρες ἤτανε ζοῦσαν στὴν ἁμαρτία.</p>

			<p>Πέρασε χρόνια δεκαεπτὰ εἰς τὴν Ἀλεξανδρεία,<br>
			μέσα στὸ βοῦρκο ἔζησε καὶ στὴν ἀκαθαρσία.</p>

			<p>Μιὰ ἡμέρα στὴν ἀκρογιαλιὰ βρίσκει ἕνα καράβι,<br>
			νὰ ταξιδέψῃ γύρεψε καὶ αὐτὴν νὰ περιλάβῃ.</p>

			<p>Πήγαινε Ἱεροσόλυμα εἶχε προορισμόν του,<br>
			καὶ κάθε ἐπιβάτης ἔδινε τὸ ναῦλο τὸ δικό του.</p>

			<p>Λεπτὰ γιὰ εἰσιτήριο δὲν εἶχε ἡ Μαρία,<br>
			σὲ νέους τότε ἔτρεξε ποὺ βρῆκε εὐκαιρία.</p>

			<p>Τοὺς εἶπε νὰ πληρώσουνε τὸ ναῦλο τὸ δικό της,<br>
			καὶ θὰ τοὺς ἐξεπλήρωνε μὲ τρόπο ἰδικό της.</p>

			<p>Δεχθήκανε οἱ νεαροὶ ὅλοι μὲ προθυμία,<br>
			καὶ συνταξίδεψαν καλὰ μαζὶ καὶ ἡ Μαρία.</p>

			<p>Αὐτὴ δὲν πῆγε μὲ σκοπὸ διὰ νὰ προσκυνήσῃ,<br>
			ἤθελε περισσότερο κι ἐκεῖ νὰ ἁμαρτήσῃ.</p>

			<p>Ὕψωσις τοῦ Τίμιου Σταυροῦ ἐγένετο στὴν πόλι,<br>
			εἶδε τὸν κόσμο κι ἔτρεχαν νὰ προσκυνήσουν ὅλοι.</p>

			<p>Πήγαιναν μὲ συγκίνησι μέσα στὴν ἐκκλησία,<br>
			καὶ ἀπὸ περιέργεια ἐπῆγε καὶ ἡ Μαρία.</p>

			<p>Πῆγε νὰ μπῇ μὲς στὸ ναὸ μὰ δὲν μποροῦσε ὅμως,<br>
			γιατὶ ἀόρατη δύναμι τῆς ἔφραζε τὸ δρόμο.</p>

			<p>Τότε ὀπισθοχώρησε καὶ κάθισε ὀρθία,<br>
			σὲ μιὰ γωνία ἐκαθησε μὲ τρόμο καὶ ἀγωνία.</p>

			<p>Ἐσκέφτηκε γιὰ μιὰ στιγμὴ τὰ ἁμαρτήματά της,<br>
			τὶς ἀνομίες βρωμερὲς στὰ νιάτα τὰ δικά της.</p>

			<p>Καὶ τότε δάκρυα ἐνοχῆς ἔπεφταν ἀπ᾿ τὰ μάτια,<br>
			ἀπ᾿ τὴν καρδιά της ἔβγαιναν ποὺ ἔγινε κομμάτια.</p>

			<p>Πολὺ ἐσιγκινήθηκε ἐτότε ἡ Μαρία,<br>
			καὶ μιὰ εἰκόνα κοίταζε κι ἦταν ἡ Παναγία.</p>

			<p>Καὶ ἀπὸ τὰ βάθη τῆς ψυχῆς κάνει τὴν προσευχή της,<br>
			καὶ δίνει τὴν ὑπόσχεση πὼς θἆν᾿ πάντα μαζί της.</p>

			<p>Τελείωσε τὴν προσευχὴ ἐτότε ἡ Μαρία,<br>
			καὶ τότε ἐξαλάφρωσε, μπῆκε στὴν ἐκκλησία.</p>

			<p>Καὶ ὅταν ἐπροσκύνησε τὸ Τίμιον τὸ Ξύλο,<br>
			καρδιὰ χτυποῦσε δυνατὰ σὰν μαραμένο φύλλο.</p>

			<p>Στὴν Παναγία ὑπόσχεσι ἔδωσε ἡ Μαρία,<br>
			θὰ ἔκοβε ὁλότελα τότε τὴν ἁμαρτία.</p>

			<p>Τῆς εἶπε· Παναγία μου βοήθησε μὲ πάλι,<br>
			νὰ βρίσκομαι ἡ ἁμαρτωλὴ στὴν ἰδική σου ἀγκάλη.</p>

			<p>Ἀόρατα ἡ Παναγιὰ τῆς εἶπε τὶ νὰ κάνῃ,<br>
			ὅτι θὰ βρεῖ ἀνάπαυση πέρα ἀπ᾿ τὸν Ἰορδάνη.</p>

			<p>Ἀφοῦ τὴν εὐχαρίστησε τότε τὴν Παναγία,<br>
			τῆς εἶπε νὰ τὴν βοηθᾷ νὰ ἔχει προστασία.</p>

			<p>Τῆς ψιθυρίζει ὁ σατανᾶς πίσω νὰ γυρίσῃ,<br>
			καὶ εἰς τὴν Ἀλεξάνδρεια ζωὴ κακιὰ νὰ ζήσῃ.</p>

			<p>Εἶχε τρία νομίσματα ἀπὸ ἐλεημοσύνη,<br>
			ἀγόρασε τρία ψωμιὰ τὴν ἐποχὴ ἐκείνη.</p>

			<p>Προχώρησε καὶ ἔφθασε στὶς ὄχθες Ἰορδάνη,<br>
			βρῆκε ἐκεῖ ἕνα ναὸ Προδρόμου Ἰωάννη.</p>

			<p>Ἕνα μικρὸ πλοιάριο εὑρῆκε στὸ ποτάμι,<br>
			τὸν Ἰορδάνη ἐπέρασε· ἀπόφαση εἶχε κάμει.</p>

			<p>Κρατοῦσε δυόμιση ψωμία στὰ χεριὰ ἡ Μαρία,<br>
			ἀλλὰ ἐξεραθήκανε ἀπὸ τὴν πολυκαιρία.</p>

			<p>Ὅταν τελείωσαν κι αὐτὰ τρεφότανε μὲ χόρτα,<br>
			καὶ ὁ σατανᾶς τῆς θύμιζε παλιὰ ζωή της πρῶτα.</p>

			<p>Διασκεδάσεις καὶ χοροὺς καὶ κάθε ἀσωτία,<br>
			ποὺ μὲ τοὺς νέους γλένταγε εἰς τὴν Ἀλεξανδρεία.</p>

			<p>Τῆς ἄναβε ὁ πονηρὸς τὴ φλόγα τῆς πορνείας,<br>
			καὶ στὸ μυαλό της γύριζε ἕξις τῆς ἁμαρτίας.</p>

			<p>Ἔκλαιγε, προσευχότανε ἐτότε ἡ Μαρία,<br>
			ποὺ ἦταν δέκα ἑπτὰ χρόνια στὴν ἁμαρτία.</p>

			<p>Εἶχε μεγάλη στέρησι στὴν ἔρημο ἡ Μαρία,<br>
			φορέματα τῆς ἔλιωσαν ἀπ᾿τὴν κακοκαιρία.</p>

			<p>Χειμώνα κρύον ἔκανε, ζέστη τὸ καλοκαίρι,<br>
			ἔψηνε ὁ ἥλιος τὸ ψωμὶ στῆς ἐρημιᾶς τὰ μέρη.</p>

			<p>Μὲ ὅλα αὐτὰ τὰ βάσανα δὲν ὀπισθοχωροῦσε,<br>
			μὲ προστασία τοῦ Θεοῦ στὴν ἔρημο ἐζοῦσε.</p>

			<p>Ζοῦσε ὁ γέρων Ζωσιμᾶς τὴν ἐποχὴ ἐκείνη,<br>
			σ᾿ ἕνα μεγάλο σπήλαιο ἐκεῖ στὴν Παλαιστίνη.</p>

			<p>Σκεπτότανε ὁ Ζωσιμᾶς· ἄρα σ᾿ αὐτὰ τὰ μέρη<br>
			ὑπάρχουν ἅγιοι καλοί; ἤθελε νὰ τὸ ξέρῃ.</p>

			<p>Ἄγγελος ἀπ᾿ τὸν οὐρανὸ τοῦ λύει ἀπορία,<br>
			στοῦ Ἰορδάνου ἔρημο βλέπει μιὰν ὀπτασία.</p>

			<p>Ὥρα ποὺ προσευχότανε περνάει ἀπὸ κοντά του,<br>
			μία σκιὰ ἀνθρώπινη ἔφευγε μακριά του.</p>

			<p>Στὸν Ζωσιμᾶ ἐμίλησε ροῦχα του νὰ τῆς δώσῃ,<br>
			γιατὶ ἦταν ὁλόγυμνη· δικά της εἶχαν λιώσει.</p>

			<p>Ἔβγαλε ἕνα ράσο του, διὰ νὰ τὸ φορέσῃ,<br>
			ἐντύθηκε κι ἐκάθισε στοῦ γέροντα τὴ θέσι.</p>

			<p>Τὴν ἔβλεπε ὁ Ζωσιμᾶς στὴν γῆ καὶ δὲν πατοῦσε,<br>
			καὶ ἔλεγε μήπως φάντασμα αὐτὸν ἐξαπατοῦσε.</p>

			<p>Αὐτὰ συλλογιζότανε· τοῦ λέγει ἡ ὁσία,<br>
			ὅτι δὲν εἶναι φάντασμα, τοῦ λύνει ἀπορία.</p>

			<p>Κάνει σημεῖον τοῦ Σταυροῦ, ὁ γέροντας τὴν βλέπει,<br>
			καὶ τότε τὴν ἐρώτησε νὰ μάθῃ αὐτὰ ποὺ πρέπει.</p>

			<p>Ἦρθα ἐδῶ στὴν ἔρημο διὰ συνάντησί σου,<br>
			ἤτανε θέλημα Θεοῦ ποὺ συζητῶ μαζί σου.</p>

			<p>Τὰ δάκρυα τοῦ γέροντα βλέποντας ἡ Ἁγία,<br>
			τοῦ ἐξομολογήθηκε μὲ ὅλην της τὴν καρδία.</p>

			<p>Ντρέπομαι νὰ διηγηθῶ ζωήν μου τὴν ἄθλια,<br>
			πολλὲς οἱ ἁμαρτίες, μοῦ ἔλεγε ἡ Μαρία.</p>

			<p>Τὰ ἐξομολογήθηκε ὅσα εἶχε καμώμενα,<br>
			Ὅλα τα ἁμαρτήματα σὲ χρόνια περασμένα.</p>

			<p>Τὴν ρώτησε ὁ Ζωσιμος στὴν ἔρημο πὼς ζοῦσε,<br>
			κι ἀπὸ ρητὰ Ἅγια Γραφῆς αὐτὴ τοῦ ἀπαντοῦσε.</p>

			<p>Τῆς λέγει· ξέρεις γράμματα, ποῦ ἔχεις τὰ βιβλία,<br>
			ξέρω μὲ φώτισι Θεοῦ, τοῦ εἶπε ἡ ὁσία.</p>

			<p>Τὰ φοβερὰ ποὺ ἄκουσε ἀββᾶ γιὰ τὴν ζωή μου,<br>
			κάνε γιὰ μένα προσευχὴ γιὰ νὰ σωθῇ ἡ ψυχή μου.</p>

			<p>Καὶ λέγει εἰς τὸν γέροντα μιὰ χάρι νὰ τῆς κάνῃ,<br>
			Μεγάλη Πέμπτη νἆναι ἐδῶ νὰ τὴν μεταλαμβάνῃ.</p>

			<p>Τὴν ἄκουσε ὁ γέροντας τὶ τοὖπε ἡ Μαρία,<br>
			Μεγάλη Πέμπτη ξεκινᾶ μὲ Θεία Κοινωνία.</p>

			<p>Μέσα στὸ φῶς τοῦ φεγγαριοῦ τὴν νύκτα ἡ ὁσία,<br>
			ἦρθε καὶ ἐμετάλαβε τὴν Θεία Κοινωνία.</p>

			<p>Εὐχαριστοῦσε τὸν Θεὸν γιὰ τὴν εὐεργεσία,<br>
			καὶ τοῦ Ἀββᾶ ἐζήτησε μιὰ χάρι ἡ Μαρία.</p>

			<p>Τὸν χρόνο τὸν ἐρχόμενο τοῦ εἶπε νὰ ξανάρθῃ,<br>
			καὶ ὅπως θέλει ὁ Θεὸς ὁ Ζωσιμᾶς θὰ μάθῃ.</p>

			<p>Τοῦ χρόνου τὴ Σαρακοστὴ φεύγει ἀπὸ μοναστήρι,<br>
			Μαρίας τῆς Αἰγυπτίας δὲ χάλασε χατίρι.</p>

			<p>Πηγαίνει εἰς τὴν ἔρημο γιὰ νὰ τὴν συναντήσῃ,<br>
			καὶ κοίταζε δεξιά, ζερβὰ τὸν τόπο νὰ γνωρίσῃ.</p>

			<p>Τότε προσεύχεται θερμὰ Θεὸν παρακαλάει,<br>
			καὶ μέσα εἰς τὴν ἔρημο νεκρὴ τὴν συναντάει.</p>

			<p>Ἐσταύρωσε τὰ χέρια της κεφάλι πρὸς τὴν δύσι,<br>
			τὴν τελευταία της πνοὴ εἶχε ἐκεῖ ἀφήσει.</p>

			<p>Γραμμένα ἦσαν γράμματα δίπλα ἐκεῖ στὸ χῶμα,<br>
			θάψε ἐδῶ, ὦ Ζωσιμᾶ, τῆς Αἰγυπτίας σῶμα.</p>

			<p>Πέθανε σὰν κοινώνησε τὴν πρώτη Ἀπριλίου,<br>
			καὶ τὴν ψυχὴ παρέδωσε εἰς χεῖρας τοῦ Κύριου.</p>

			<p>Ἀπόρησε ὁ Ζωσιμᾶς πῶς ἄφθαρτο τὸ σῶμα,<br>
			ποὺ ἕνας χρόνος πέρασε μὲ εὐωδία ἀκόμα.</p>

			<p>Νεκρώσιμα τροπάρια καὶ ὅλη τὴν ψαλμωδία,<br>
			ἔψαλε κατανυκτικὰ εἶχε μιὰν ἀγωνία.</p>

			<p>Ἔπρεπε σῶμα νὰ ταφῇ, δὲν ἦταν παλικάρι,<br>
			μὰ τὸν βοήθησε ὁ Θεός, βλέπει ἕνα λιοντάρι.</p>

			<p>Ἀμέσως ἐφοβήθηκε μὰ κάνει τὸν σταυρό του,<br>
			τὸν πλησιάζει ὁ λέοντας καὶ ἤτανε ἐμπρός του.</p>

			<p>Καὶ ὅταν προσευχήθηκε λέοντα διατάζει,<br>
			νὰ σκάψῃ τὴν ξηρὴ τὴ γῆ, τὸ σῶμα μέσα βάζει.</p>

			<p>Καὶ τὸ λιοντάρι ἔσκαψε, στὴν ἔρημο πηγαίνει,<br>
			καὶ ἔθαψε ἐκεῖ ὁ Ζωσιμᾶς Μαρία πεθαμένη.</p>

			<p>Στὸ μοναστήρι του ἔφυγε, καὶ τὸν Θεὸ δοξάζει,<br>
			ποὺ τοῦ ἔδωσε ἕνα μάθημα κόσμο ἐξουσιάζει.</p>

			<p>Προσεύχου τώρα δι᾿ ἡμᾶς Μαρία Αἰγυπτία,<br>
			νὰ ζοῦμε στὴ μετάνοια καὶ ὄχι στὴν ἁμαρτία.</p>

			</td>
		</tr>
	</table>
</div>

<hr>

</body>

</html>