<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Ονούφριος ο Αιγύπτιος</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Ὀνούφριος ὁ Αἰγύπτιος</h1>

<p style="text-align: center">12 Ἰουνίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Στὴν Αἴγυπτο γεννήθηκε τὸν τέταρτο αἰώνα,<br>
			καὶ ζοῦσε σ᾿ ἕνα σπήλαιο ἄνοιξι καὶ χειμώνα.</p>

			<p>Ὁ Ὅσιος Παφνούτιος μὲ φώτισι Κυρίου,<br>
			ἔγραψε γιὰ τὴν ζωὴ τοῦ Ὁσίου Ὀνουφρίου.</p>

			<p>Νὰ φύγῃ τοὖπε ὁ Θεὸς ἀπὸ τὸ μοναστήρι,<br>
			στὴν ἔρημο νὰ πάῃ νὰ εὕρῃ ἅγιοι καλογῆροι.</p>

			<p>Μὲ λίγους ἄρτους καὶ νερὸ φορτώθηκε στὸν ὦμο,<br>
			εὐχάριστα ἐβάδιζε στῆς ἐρημιᾶς τὸ δρόμο.</p>

			<p>Τέσσερις μέρες νηστικὸς στὴν ἔρημο περνάει,<br>
			σὰν πεθαμένος ἤτανε, ἄρχισε νὰ πεινάει.</p>

			<p>Ἔξαφνα βλέπει ἄγγελο μὲ τὴ μορφὴ ἀνθρώπου,<br>
			ἐπῆρε θεία δύναμη καὶ βάδιζε ἐπὶ τόπου.</p>

			<p>Μὲ ἀσιτία πέρασε δέκα ὀκτὼ ἡμέρες,<br>
			καὶ τὸν ὁδήγησε ὁ Θεὸς σὲ Ἅγιους πατέρες.</p>

			<p>Κάθισε νὰ ξεκουραστῇ καὶ βλέπει μακριά του,<br>
			ἦταν γυμνὸς στὸ σῶμα του καὶ ἔφτασε κοντά του.</p>

			<p>Τρίχες πολλὲς τὸ σῶμα του καὶ μακριὰ γενειάδα,<br>
			σὰν ἄγριο ζῶο ἤτανε, ἔδειχνε ἀγριάδα.</p>

			<p>Φοβήθηκε ὁ Παφνούτιος, κρύβεται σ᾿ ἕνα βράχο,<br>
			κοντά του δὲν πλησίαζε τὸν ἄφηνε μονάχο.</p>

			<p>Παφνούτιε τοῦ φώναξε, ἔλα καὶ μὴ φοβᾶσαι,<br>
			εἶμαι ἄνθρωπος ἁμαρτωλός, δὲν πρέπει νὰ λυπᾶσαι.</p>

			<p>Ἐχάρηκε ὁ Παφνούτιος π᾿ ἄκουσε τὴ φωνή του,<br>
			πῆγε καὶ τὸν ἀσπάστηκε καὶ πῆρε τὴν εὐχή του.</p>

			<p>Σηκώθηκε ἀπὸ τὴ γῆ καὶ ἐκεῖνος τὸν ἠσπάσθη,<br>
			ἤτανε γέροντας πολὺ τὸ σῶμα ἐκουράσθη.</p>

			<p>Ἐζήτησε ὁ Παφνούτιος ν᾿ ἀκούσῃ τ᾿ ὄνομά του,<br>
			καὶ νὰ τοῦ πῇ τὸν βίον του καὶ κατορθώματά του.</p>

			<p>Καὶ ἄρχισε ὁ Ὀνούφριος νὰ λέγῃ τὴ ζωή του,<br>
			ποιὰ ἦταν ἡ πατρίδα του καὶ ἡ καταγωγή του.</p>

			<p>Πατέρα εἶχα βασιλιὰ, ἤτανε στὴν Περσία,<br>
			μὰ στείρα ἡ μητέρα του καὶ εἶχαν ἀτεκνία.</p>

			<p>Παρακαλοῦσαν τὸν Θεὸ τέκνο γιὰ νὰ τοὺς δώσῃ,<br>
			καὶ ὁ Θεὸς εἰσάκουσε τὴν προσευχὴ τὴν τόση.</p>

			<p>Συνέλαβε ἡ μητέρα του καὶ εἶχαν χαρὰ μεγάλη,<br>
			τὸ τέκνο ποὺ θὰ γεννηθῇ Ὀνούφριο νὰ βγάλει.</p>

			<p>Ἔτσι τοὺς εἶπε ὁ Θεὸς στὴν ἀποκάλυψή του,<br>
			αὐτὸ ἐπῆρε ὄνομα κατὰ τὴν βάπτισί του.</p>

			<p>Κατόπιν ὁ πατέρας μου σὲ ἕνα μοναστήρι,<br>
			μὲ ὁδήγησε καὶ συντροφιὰ εἶχα τοὺς καλογῆροι.</p>

			<p>Στὸ δρόμο ποὺ πηγαίναμε ἦρθε μιὰ ἐλαφίνα,<br>
			μ᾿ ἔτρεφε μὲ τὸ γάλα της καὶ μοῦ περνοῦσε ἡ πείνα.</p>

			<p>Ἅγιοι ἦσαν μοναχοὶ εἰς τὴν μονὴν ἐκείνη,<br>
			ἔμαθα καὶ διδάχτηκα γιὰ τὴ χριστιανοσύνη.</p>

			<p>Μιλοῦσαν γιὰ ἀναχωρητές, ἐφλεχθη ἡ καρδιά μου,<br>
			καὶ φεύγω γιὰ τὴν ἔρημο, Θεὸ γιὰ συντροφιά μου.</p>

			<p>Σὰν πῆγα εἰς τὴν ἔρημο, φῶς φάνηκε μεγάλο,<br>
			τὸ φῶς ἤτανε ἄγγελος, μοῦ εἶπε κάτι ἄλλο.</p>

			<p>Καὶ λέει στὸν Ὀνούφριον· εἶμαι ὁ ἄγγελός σου,<br>
			ἀπὸ ὅταν ἐγεννήθηκες ὡς τέλος βοηθός σου.</p>

			<p>Προχώρει εἰς τὴν ἔρημον, μὴν φοβηθῇς καθόλου,<br>
			τὶς πονηριὲς καὶ πειρασμοὺς ποὺ εἶναι τοῦ διαβόλου.</p>

			<p>Αὐτό μου εἶπε ὁ ἄγγελος μὲ τὰ δικά του χείλια,<br>
			καὶ περπατούσαμε μαζὶ ὡς ἑβδομήντα μίλια.</p>

			<p>Πήγαμε σ᾿ ἕνα σπήλαιο, χάθηκε ἀπὸ κοντά μου,<br>
			καὶ εὐθὺς γέροντας Ἅγιος ἐβρέθηκε μπροστά μου.</p>

			<p>Ἀφοῦ τὸν ἐπροσκύνησα, μοῦ εἶπε τ᾿ ὄνομά μου,<br>
			καλῶς ἦρθες Ὀνούφριε, νὰ εἶσαι συντροφιά μου.</p>

			<p>Λίγες ἡμέρες κάθισα ἐκεῖ στὸ σπήλαιό του,<br>
			μοῦ ἔλεγε γιὰ ἄσκησι μὲ τρόπο ἰδικόν του.</p>

			<p>Τέσσερα ἡμερόνυχτα κάναμε ὁδοιπορία,<br>
			φτάσαμε σ᾿ ἕνα σπήλαιο τοῦ γέροντα Ἑρμεία.</p>

			<p>Ὁ Ὅσιος Ὀνούφριος λέγει τὰ βάσανά του,<br>
			ὅλα εἰς τὸν Παφνούτιον δεινοπαθήματά του.</p>

			<p>Τοῦ εἶπε γιὰ τὰ ροῦχα του πῶς λιώσανε στὸ σῶμα,<br>
			τὸ καλοκαίρι καίγονταν, κρύωνε τὸ χειμώνα.</p>

			<p>Καὶ προσευχήθη στὸ Θεὸ πολλὲς φορὲς ἀκόμα,<br>
			τρίχες τὸν ἔντυσε ὁ Θεὸς σὲ ὅλο του τὸ σῶμα.</p>

			<p>Τότε δὲ ζεσταινόμουνα, δὲ μ᾿ ἔπιανε τὸ κρύο,<br>
			καὶ ἔτσι ἐσυνήθισα σὲ ὅλο μου τὸν βίο.</p>

			<p>Μοῦ ἔφερνε Ἅγιος ἄγγελος στὸ σπήλαιο ἕναν ἄρτο,<br>
			γιὰ νὰ δουλεύω στὸ Θεὸ ὅσο ποὺ θὰ ὑπάρχω.</p>

			<p>Μοῦ εἶπε κάθε Κυριακὴ τὴ θεία κοινωνία,<br>
			ὁ ἄγγελος μᾶς κοινωνεῖ μέσα στὴν ἐρημία.</p>

			<p>Σὲ τρία μίλια φτάσαμε σὲ μιὰ μικρὴ καλύβα,<br>
			καὶ μέσα στὸ καλύβι αὐτὸ μεγάλο ἄρτο εἶδα.</p>

			<p>Τὸν ἄρτο τὸν εὐλόγησαν, τὸν ἔκοψαν στὴ μέση,<br>
			ἔφαγαν καὶ ἐχόρτασαν καὶ εἶχε περισσεύσει.</p>

			<p>Μὲ προσευχὴ περάσαμε ὁλόκληρη τὴ νύκτα,<br>
			εὐχαριστώντας τὸ Θεό, τὸν εἴχαμε βοήθεια.</p>

			<p>Καὶ ὅταν ἐξημέρωσε, βλέπω τὸ πρόσωπό του,<br>
			πολὺ χλωμὸ μοῦ φάνηκε λέγω στὸν ἑαυτό του.</p>

			<p>Μὴ φοβηθῇς, ὦ ἀδελφέ, οὔτε καὶ νὰ δειλιάσῃς,<br>
			σὲ ἔστειλε ὁ Κύριος νὰ μὲ ἐνταφιάσῃς.</p>

			<p>Γιατὶ τελειώνει σήμερα ἡ ἐπὶ γῆς ζωή μου,<br>
			καὶ στὴν μακαριότητα πηγαίνει ἡ ψυχή μου.</p>

			<p>Καὶ ὅταν πᾶς στὴν Αἴγυπτο, κήρυγμα νὰ κηρύξῃς,<br>
			τοὺς μοναχοὺς καὶ χριστιανοὺς νὰ τοὺς διαφωτίσῃς.</p>

			<p>Ἐζήτησα ἀπὸ τὸν Θεὸ καὶ χάρι μοὔχει δώσει,<br>
			ὅποιος θὰ γράψῃ βίον μου καὶ θὰ τὸν μεταδώσῃ,<br>
			μὴν τὸν πειράξῃ ὁ διάβολος καὶ πειρασμὸ τοῦ δώσῃ.</p>

			<p>Στὸν Ὅσιο Παφνούτιο ἔδωσε εὐλογία,<br>
			τὸν ἐσυμβούλευσε σωστὰ σὲ κάθε ἀπορία.</p>

			<p>Ὁ Ὅσιος προσευχήθηκε θερμὰ στὸν Κύριό του,<br>
			θαύματα τότε ἔγιναν διὰ τὸν θάνατό του.</p>

			<p>Μὲ ἀστραπὲς καὶ μὲ βροντὲς οἱ οὐρανοὶ ἀνοίγουν,<br>
			καὶ ἄγγελοι κατέβηκαν καὶ τοὺς ψαλμοὺς ἀρχίζουν.</p>

			<p>Ὡσὰν λευκὴ περιστερὰ ἐβγῆκεν ἡ ψυχή του,<br>
			στὸν οὐρανὸ ἀνέβηκε, εἶν᾿ ὁ Θεὸς μαζί του.</p>

			<p>Ἔκλαιγεν ὁ Παφνούτιος καὶ ἦρθαν δύο λιοντάρια,<br>
			ἔγλυφαν μὲ πραότητα τ᾿ Ἁγίου τὰ ποδάρια.</p>

			<p>Τοὺς μίλησε ὁ Παφνούτιος ὡσὰν νὰ εἶν᾿ ἀνθρῶποι,<br>
			καὶ κάνει ἕνα σχέδιο κάτω στὴ γῆ κατόπι.</p>

			<p>Οἱ λέοντες κατάλαβαν γιὰ τοῦ Ἁγίου τάφο,<br>
			καὶ ἔσκαψαν μὲ πόδια τους καὶ ἄνοιξαν τὸ λάκκο.</p>

			<p>Τὸν ἔθαψε ὁ Παφνούτιος καὶ φύγαν τὰ λιοντάρια,<br>
			ἀφοῦ μετάνοια ἔκαναν στ᾿ Ἁγίου τὰ ποδάρια.</p>

			<p>Κοιμήθηκε ὁ Ὀνούφριος δώδεκα Ἰουνίου,<br>
			πῆγε ἡ ἁγία του ψυχὴ εἰς τὰς αὐλὰς Κυρίου.</p>

			<p>Καὶ τότε ὁ Παφνούτιος ἄγγελος ἐμπροστά του,<br>
			τὸν ὁδηγεῖ στὴν Αἴγυπτο τὰ διαβήματά του.</p>

			<p>Ὅσα εἶδες καὶ ὅσα ἄκουσες νὰ πᾶς νὰ τὰ κηρύξῃς,<br>
			στὴν Αἴγυπτο ὅταν θὰ πᾷς, τὸν κόσμο νὰ φωτίσῃς.</p>

			<p>Τέσσερις μέρες ἔκανε Παφνούτιος πορεία,<br>
			καὶ βρέθηκε σ᾿ ἕνα κελὶ ἄδειο στὴ ἐρημία.</p>

			<p>Σὲ λίγο πήγανε ἐκεῖ τέσσερις καλογῆροι,<br>
			γνωρίστηκαν καὶ φάγανε ἐκεῖ στὸ μοναστήρι.</p>

			<p>Καὶ ὅταν ἐξημέρωσε μετὰ τὴν ἀγρυπνία,<br>
			χαιρέτησαν καὶ ἔφυγαν πάλι πεζοπορία.</p>

			<p>Ἐβάδιζα καὶ σπήλαιο βρίσκω τὴν ἄλλη μέρα,<br>
			καὶ ἐρημίτες τέσσερις καθόταν ἐκεῖ πέρα.</p>

			<p>Ἦταν ντυμένοι ὅλοι τους μὲ δέρματα προβάτων,<br>
			τοὺς ρώτησα καὶ μοῦ ῾πανε τὴν οἰκογένειὰ των.</p>

			<p>Ἤτανε ἀρχοντοπούλα σχολείου μορφωμένα,<br>
			στὴν ἔρημο ἤρθανε κρυφὰ νὰ ζοῦν χαριτωμένα.</p>

			<p>Διδάσκαλο εὑρήκανε Ἅγιο γέροντά τους,<br>
			σὲ ἕνα χρόνο πέθανε, ἔφυγε ἀπὸ κοντά τους.</p>

			<p>Ἔρχονταν κάθε Κυριακὴ καὶ τοὺς ἐκοινωνοῦσε,<br>
			ἄγγελος ἀπ᾿ τὸν οὐρανὸ καὶ τοὺς χαροποιοῦσε.</p>

			<p>Κοινώνησε καὶ ὁ Παφνούτιος, ὁ ἄγγελος τὸν στέλνει,<br>
			νὰ εἰπῇ γιὰ τὸν Ὀνούφριο σ᾿ ὅλη τὴν οἰκούμενη.</p>

			<p>Ἔφυγε ὁ Παφνούτιος, ἐβάδιζε τρεῖς μέρες,<br>
			ὅσα εἶδε καὶ ὅσα ἄκουσε ἔλεγε στοὺς πατέρες.</p>

			<p>Καὶ στὸ κελί του στράφηκε ὁ ἄγγελος Κυρίου,<br>
			κατόπιν ἐντολῆς Θεοῦ, λέγει τοῦ Παφνουτίου.</p>

			<p>Ἔλα στὶς ἄϋλες σκηνὲς μαζὶ μὲ τοὺς δικαίους,<br>
			νὰ χαίρεσαι αἰώνια στοὺς τόπους τοὺς ὡραίους.</p>

			<p>Εὐχαριστώντας τὸν Θεὸν Παφνούτιος καὶ πάλι,<br>
			πέταξε ἡ ψυχούλα του στοῦ οὐρανοῦ τὰ κάλλη.</p>

			<p>Ὁ Ὅσιος Ὀνούφριος ἔκανε ἕνα θαῦμα,<br>
			σώζει παιδὶ ἀπ᾿ τὸν κρημνό, δίχως νὰ πάθῃ πράγμα.</p>

			<p>Καὶ στὴ μητέρα τοῦ παιδιοῦ δίδει πληροφορία,<br>
			πῶς τὸ παιδί της ἔσωσε καὶ ἔζησε ἐν ὑγείᾳ.</p>

			<p>Ὦ, Ὅσιε Ὀνούφριε, ποὔχεις Θεοῦ τὰ κάλλη,<br>
			προσεύχου στὸν παράδεισο νὰ ζήσουμε μακάρι.</p>

			</td>
		</tr>
	</table>
</div>

<hr>

</body>

</html>