<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Ιωάννης ο Καλυβίτης</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Ἰωάννης ὁ Καλυβίτης</h1>

<p style="text-align: center">15 Ἰανουαρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Ὅποιος μὲ ἐπιμέλεια τὸν βίο αὐτὸ διαβάσῃ,<br>
			πρέπει ἂν εἶναι χριστιανός, ἀπὸ καρδιᾶς νὰ κλάψῃ.</p>

			<p>Σὰν ἕνα μοσχολούλουδο φύτρωσε στὴν αὐλή του,<br>
			μὲ ὑπομονὴ καὶ προσευχὴ ἔσωσε τὴν ψυχή του.</p>

			<p>Γεννήθηκεν ὁ Ἅγιος ἐν Κωνσταντινουπόλει,<br>
			τὸ τετρακόσια ἑξῆντα μετὰ Χριστόν, τὸν καμαρῶναν ὅλοι.</p>

			<p>Πατέρας του ὁ Εὐτρόπιος, μητέρα Θεοδώρα,<br>
			ἤτανε πλούσιος πολύ, ἄρχοντας μέσ᾿ στὴν χώρα.</p>

			<p>Ἐζούσανε χριστιανικὰ στὴν οἰκογένειά τους,<br>
			ὁ Ἰωάννης ὁ μικρὸς ἐσπούδαζε κοντά τους.</p>

			<p>Τὰ ἱερὰ τὰ γράμματα ἤθελε νὰ σπουδάσῃ,<br>
			τὰ πλούτη καὶ ἀξιώματα νὰ τὰ παραπετάξῃ.</p>

			<p>Ἔγινε δώδεκα χρονῶν, πήγαινε στὸ σχολεῖο,<br>
			ἐδιάβαζε Ἁγία Γραφή, τὸ ἱερὸ βιβλίο.</p>

			<p>Ποθεῖ τὴν τελειότητα καὶ θέλει νὰ μονάσῃ,<br>
			σὲ μοναστήρι νὰ βρεθῇ, γονεῖς του νὰ ξεχάσῃ.</p>

			<p>Στὸ σπίτι τους ἐκεῖ κοντὰ καλόγερος περνοῦσε,<br>
			ὁ Ἰωάννης τὸν ρωτᾶ· ποῦ ἦταν καὶ ποῦ ζοῦσε.</p>

			<p>Τὸν ἐρωτοῦσε ἀρκετά, ἦταν μικρὸ κοπέλι,<br>
			κι ἔπαιρνε ἀπάντησι, γλυκύτερη ἀπ᾿ τὸ μέλι.</p>

			<p>Τὸν παρακάλεσε θερμὰ σὰν πάῃ στὸ μοναστήρι,<br>
			νὰ πάῃ καὶ αὐτὸς μαζί, μὴν τοῦ χαλάῃ χατήρι.</p>

			<p>Θέλω νὰ γίνω μοναχός, προτοῦ γονεῖς τὸ μάθουν,<br>
			γιατὶ δὲν ἐπερίμεναν τέτοια δουλειὰ νὰ πάθουν.</p>

			<p>Καὶ βλέποντας ὁ μοναχὸς ἐπιθυμία τόση,<br>
			ἠθέλησε τὸν πόθο του νὰ τόνε ἐκπληρώσῃ.</p>

			<p>Χαρὰ μεγάλη ἔτρεφε τώρα τὸν Ἰωάννη,<br>
			Ἀέναη τὴν προσευχὴ μὲ τὸν Χριστὸ νὰ κάνῃ.</p>

			<p>Ζητάει Εὐαγγέλιο, δῶρο ἀπ᾿τοὺς γονεῖς του,<br>
			νὰ τὸ ἔχῃ γιὰ ἐνθύμιο σὲ ὅλη τὴν ζωή του.</p>

			<p>Εἶπε εἰς τὴν μητέρα του τὸ ἱερὸ βιβλίο,<br>
			θὰ τὄχε νὰ τὸ διάβαζε σὰν ἦταν στὸ σχολεῖο.</p>

			<p>Ἐχάρηκεν ἡ μητέρα του, δῶρο ποὺ ῾χε ζητήσει,<br>
			τὄδωσε στὸν χρυσοχόο νὰ τὸ διακοσμήσῃ.</p>

			<p>Ὁ Ἰωάννης εὐχαριστεῖ γιὰ δῶρο τὴν μητέρα,<br>
			ἐφίλησε τὰ χέρια της, μαζὶ καὶ τοῦ πατέρα.</p>

			<p>Βρίσκει ξανὰ τὸν μοναχὸ ποὖναι στὴν παραλία,<br>
			ναῦλα ἐρωτοῦν τὸν ναύαρχο, δίνουν παραγγελία.</p>

			<p>Στῶν Ἀκοιμήτων τὴν μονὴ πόσα φλουριὰ κοστίζει,<br>
			κι ὁ καπετάνιος ἑκατὸ φλουριὰ ὑπολογίζει.</p>

			<p>Ὁ Ἰωάννης τέχνασμα κάνει εἰς τὴν μητέρα,<br>
			νὰ πάρῃ ἑκατὸ φλουριὰ γιὰ νὰ τὰ βγάλῃ πέρα.</p>

			<p>Τῆς λέγει ὅτι στὸ σχολειὸ τὸν κέρασαν οἱ φίλοι,<br>
			καὶ τώρα ἀνταπόδωμα ἐκεῖνος τοὺς ὀφείλει.</p>

			<p>Τοῦ ῾δωσαν ἑκατὸ φλουριὰ καὶ ἕναν ὑπηρέτη,<br>
			νὰ βοηθᾷ στὸ κέρασμα, νὰ κάνῃ ὅτι πρέπει.</p>

			<p>Πῆγαν στὸ σπίτι τοῦ ἀββᾶ μαζὶ μὲ ὑπηρέτη,<br>
			τὸν ἄφησε ἐκεῖ κρυφά, στὴν παραλία τρέχει.</p>

			<p>Συνάντησε τὸν πλοίαρχο καὶ τὰ φλουριὰ τοῦ δίνει,<br>
			τοὖπε θὰ τὰ ξοδεύσουνε σὰν εἶναι καλωσύνη.</p>

			<p>Τὴν ἄλλη μέρα στὸ γιαλὸ μὲ τὸν ἀββᾶ πηγαίνει,<br>
			μὰ καὶ στὸν ὑπηρέτη του, κάτι τοῦ παραγγέλνει.</p>

			<p>Εἰς τὸ σχολεῖο τὸν ἔστειλε νὰ ἰδῇ συμμαθητές του<br>
			κι ἔτσι ἦταν ἐλεύθερος νὰ κάνῃ τὶς δουλειές του.</p>

			<p>Ὁ Ἰωάννης καὶ ὁ ἀββᾶς ταξίδευαν στὸ πλοῖο,<br>
			στῶν Ἀκοιμήτων τὴν μονὴ πορεύονταν οἱ δύο.</p>

			<p>Ἀπ᾿ τὸ σχολεῖο στράφηκε ξανὰ ὁ ὑπηρέτης,<br>
			ὁ Ἰωάννης ἔλειπε· καθόλου δὲν τὸν βλέπει.</p>

			<p>Δὲν τὸν εὑρῆκε πουθενά, ἐγύρισε στὸ σπίτι,<br>
			τοὺς εἶπε τὰ καθέκαστα· ὁ Ἰωάννης λείπει.</p>

			<p>Γονεῖς του ταραχτήκανε, ψάξανε νὰ τὸν βροῦνε,<br>
			τὸ τέλος ὅμως ἤτανε νὰ ἀπογοητευτοῦνε.</p>

			<p>Ὁ Ἰωάννης καὶ ὁ ἀββᾶς πῆγαν στὸ μοναστήρι,<br>
			εὑρῆκαν τὸν ἡγούμενον καὶ ἄλλοι καλογῆροι.</p>

			<p>Σὰν εἶδε ὁ ἡγούμενος μικρὸν τὸν Ἰωάννη,<br>
			πὼς δὲν μπορεῖς τὴν ἄσκησιν, τοῦ εἶπε μανι-μάνι.</p>

			<p>Τότε τὸν παρακάλεσε νὰ κάνῃ τὴν κουρά του<br>
			γιατὶ εἶχε φλόγα στὸν Χριστὸ νὰ βρίσκεται μπροστά του.</p>

			<p>Τότε τὸν κάνει μοναχό, ἀγγελικὸ τὸ σχῆμα,<br>
			ἀπ᾿ τὰ πολλά του δάκρυα, γιὰ νὰ μὴν ἔχῃ κρίμα.</p>

			<p>Ἄρχισε τὸν ἀγώνα του μὲ ἄσκηση μεγάλη,<br>
			ἀπέκτησε τὶς ἀρετὲς ποὺ δὲν τὶς εἶχαν ἄλλοι.</p>

			<p>Μὲ τὴν πολλή του ἄσκηση καὶ τὴν πολλὴ νηστεία,<br>
			ἀδύνατος καὶ ἀγνώριστος ἦταν στὴν κοινωνία,<br>
			λίγο νερὸ μὰ καὶ ψωμὶ εἶχε τροφοδοσία.</p>

			<p>Τὸν μάλωνε ὁ ἡγούμενος, ὅτι θὰ ἀσθενήσῃ,<br>
			καὶ οὔτε τὸν κανόνα του διὰ νὰ ἐξασκήσῃ.</p>

			<p>Τὸν ἐφθόνησε ὁ διάβολος, δὲν ἤθελε νὰ βλέπῃ,<br>
			ἀπὸ ἕνα νέο μοναχὸ νὰ τόνε καταστρέφῃ.</p>

			<p>Γι᾿ αὐτὸ τοῦ φέρνει λογισμούς, στὸ σπίτι του νὰ πάῃ,<br>
			νὰ ἰδῇ ἐκεῖ τοὺς δυὸ γονεῖς, γιατὶ τοὺς ἀγαπάει.</p>

			<p>Σὰν εἶχε τέτοιους λογισμούς, ἀμέσως βρίσκει λύση,<br>
			εἰς τὸν Θεὸν προσεύχεται γιὰ νὰ τοὺς διαλύσῃ.</p>

			<p>Ὅμως θυμόταν φαγητά, φορέματα ὡραῖα,<br>
			ἀκόμα τοὺς καλοὺς γονεῖς, ποὺ εἶχε γιὰ παρέα.</p>

			<p>Ἔνοιωθε νὰ φλογίζονται μέσα τα σωθικά του,<br>
			«Ὕπαγε ὀπίσω μου σατανᾶ»κι ηὕρισκε γιατρειά του.</p>

			<p>Κύριο ἔχω βοηθόν, ἐσένα δὲν φοβᾶμαι,<br>
			δὲν δειλιάζω στὴν ζωὴ καὶ ὅτι θέλεις κάνε.</p>

			<p>Τὸν πολεμοῦσε ὁ διάβολος, μὰ αὐτὸς μὲ τὴν νηστεία,<br>
			καὶ τὴν θερμή του προσευχή, ἔδιωχνε τὴν δειλία.</p>

			<p>Κάποιος τὸν πληροφόρησε, ἀρρώστησε ἡ μητέρα,<br>
			ἀλλὰ γιὰ τὸν πατέρα του τὸν εἶχε ρίξει πέρα.</p>

			<p>Παρακαλεῖ τὸν γέροντα νὰ τοῦ τὸ ἐπιτρέψῃ,<br>
			στὸ σπίτι του τὸ πατρικὸ γιὰ νὰ καλογερέψῃ.</p>

			<p>Ἐδέχθηκε ὁ Γέροντας, τοῦ δίνει τὴν εὐχή του,<br>
			στὸ σπίτι του τὸ πατρικὸ νὰ σώσῃ τὴν ψυχή του.</p>

			<p>Στὸν γέροντα μετάνοια σὲ ὅλοι τσὶ καλογῆροι,<br>
			τοὺς χαιρετᾷ ὁ Ἅγιος φεύγει ἀπ᾿ τὸ μοναστήρι.</p>

			<p>Στὸ δρόμο βρίσκει μοναχὸ καὶ τότε καταφέρνει,<br>
			καινούργια ράσα τοὔδωσε καὶ τὰ παλιά του παίρνει.</p>

			<p>Στὴν Πόλιν ὅταν ἔφθασε στὸ πατρικό του σπίτι,<br>
			προσεύχεται εἰς τὸν Θεὸ μὴν τὸν ἐγκαταλείπῃ.</p>

			<p>Φθάνει στὴν πόρτα τοῦ σπιτιοῦ καὶ ἤτανε σκοτάδι,<br>
			καὶ προσευχόταν στὸν Θεὸ γιὰ νὰ τὸν παραλάβῃ.</p>

			<p>Ξημέρωσε καὶ ἄνοιξε ὁ θυρωρὸς τὴν πόρτα,<br>
			καθόλου δὲν τὸν γνώρισε, δὲν ἤτανε σὰν πρῶτα.</p>

			<p>Τὸν ρώτησε ὁ θυρωρός· ποιὸς ἦταν, τὶ γυρεύει,<br>
			τόσο πρωῒ στὴν πόρτα του πῆγε νὰ ζητιανεύῃ.</p>

			<p>Ὁ Ἰωάννης ἀπαντᾶ νὰ κάνῃ καλωσύνη,<br>
			γιὰ τὴν ἀγάπη τοῦ Χριστοῦ σὲ μιὰ γωνιὰ νὰ μείνῃ.</p>

			<p>Τόνε λυπᾶταιὁ θυρωρός, σὲ μιὰ γωνιὰ τὸν βάζει,<br>
			κι ὅταν ξυπνῆσαν οἱ γονεῖς, στὰ μάτια τοὺς κοιτάζει.</p>

			<p>Ἀμέσως τότε γέμισαν μὲ δάκρυα τὰ μάτια,<br>
			ἐνόμιζε πὼς βρίσκεται σὲ οὐρανοῦ παλάτια.</p>

			<p>Καὶ πάλι προσευχήθηκε καὶ εἶδε τὸν πατέρα,<br>
			κι ἀμέσως τὸν ἐρώτησε· τὶ θέλεις ἐδῶ πέρα;</p>

			<p>Ξένος, τοῦ λέγει, ἄρχοντα, θέλω εὐγένειὰν σου,<br>
			μὴ σιχαθῇς νὰ μὲ δεχθῇς εἰς τὴν ἐξώπορτά σου.</p>

			<p>Πατέρας του πονόψυχος, τοῦ λέγει νὰ καθίσῃ,<br>
			μέσ᾿ στὴν αὐλὴ δωμάτιο νὰ τοῦ παραχωρήσῃ.</p>

			<p>Ὁ Ἰωάννης ἀπαντᾷ, ἀφοῦ εἶχε καλοσύνη,<br>
			μία καλύβη στὴν αὐλὴ καὶ μέσα ἐκεῖ νὰ μείνῃ.</p>

			<p>Διέταξε Εὐτρόπιο, ἕνα του ὑπηρέτη,<br>
			καλύβι νἄχῃ ἡ αὐλή, νὰ εἶναι ὅπως πρέπει.</p>

			<p>Καὶ λέει στὴν γυναίκα του, τὸν μοναχὸ λυποῦμαι,<br>
			ἴσως τὸν ἔστειλε ὁ Θεός, ἐμεῖς γιὰ νὰ σωθοῦμε.</p>

			<p>Σιχαίνεται ἡ μητέρα του, δὲν θέλει νὰ τὸν βλέπῃ,<br>
			διότι ἦταν κουρελής, δὲν ἦταν ὅπως πρέπει.</p>

			<p>Ὁ ὑπηρέτης ἅρπαξε τότε τὴν εὐκαιρία,<br>
			τοῦ εἶπε μέσα νὰ κρυφτῇ, σιχαίνεται ἡ κυρία.</p>

			<p>Ὁ Ὅσιος ἐδάκρυσε, κάνει τὴν προσευχή του,<br>
			γιατὶ τὸν ἐσιχάθηκε μητέρα ἡ δική του.</p>

			<p>Ἔβγαινε κάθε Κυριακή, στὴν ἐκκλησιὰ πηγαίνει,<br>
			σὰν τέλειωνε ἡ λειτουργιὰ εἰς τὴν καλύβα μπαίνει.</p>

			<p>Τότε θυμήθηκε Χριστὸν τὸν ἄρχοντα μεγάλο,<br>
			παλάτι εἶχε οὐρανὸ γεννήθηκε σὲ σταῦλο.</p>

			<p>Γιὰ τὴν ἀγάπη τοῦ Χριστοῦ ἤτανε πεινασμένος,<br>
			καὶ κουρελιάρης μοναχὸς σὰν καταδικασμένος.</p>

			<p>Ὁ Ἰωάννης μιὰ φορὰ μὲ δεξιοτεχνία,<br>
			ὁμίλησε στὴν μητέρα του σὰν βρῆκε εὐκαιρία.</p>

			<p>Πολὺ τὴν παρηγόρησε, ἦταν βαθειὰ θλιμμένη,<br>
			τὸν ἄκουσε καὶ ἔμεινε κατενθουσιασμένη.</p>

			<p>Τοῦ εἶπε καθημερινὰ στὸ σπίτι νὰ πηγαίνῃ,<br>
			ποὺ πρῶτα τὸν σιχαίνονταν καὶ στὴν αὐλὴ νὰ μένῃ.</p>

			<p>Πατέρας τὸν συμπάθησε, συζήταγε μαζί του,<br>
			ἄλλαξε τὶς συνήθειες μὲ τὴν ἐπιρροή του.</p>

			<p>Τὸν ὑπηρέτη πρόσταξε νὰ δίνῃ κάθε ἡμέρα,<br>
			ἀπ᾿τὸ τραπέζι φαγητὰ στὴν κάλυβα ἐκεῖ πέρα.</p>

			<p>Ἐκεῖνος δὲν τὰ ἔτρωγε, ὅλα φτωχούς τὰ δίνῃ,<br>
			λίγο ψωμάκι καὶ νερὸ γι᾿ αὐτὸν μόνο ἀφήνει.</p>

			<p>Κι αὐτὰ τότε τὰ ἔτρωγε, σὰν πρῶτα κοινωνοῦσε,<br>
			τὴν δίαιτα μοναστηριοῦ πάντα τὴν ἐκρατοῦσε.</p>

			<p>Τὸ σῶμα ταλαιπώρησε τὰ κόκαλα φαινόνταν,<br>
			στὰ χέρια καὶ στὰ πόδια του νεῦρα ξεχωριζόνταν.</p>

			<p>Στὴν θύρα τῶν γονέων τοῦ ἔμεινε τρία χρόνια,<br>
			ἄφησε ἐκεῖ παράδειγμα ποὺ θὰ ὑπάρχῃ αἰώνια.</p>

			<p>Μὲ συμβουλὲς ὁ πατέρας του τοὺς φίλους κάνει πέρα,<br>
			καὶ ἀπὸ παρακλήσεις της ποὺ ἔκανε ἡ μητέρα.</p>

			<p>Παρουσιάσθηκε ὁ Χριστὸς τὴν νύχτα ποὺ κοιμᾶται,<br>
			τὸν ἐσυγχάρηκε πολύ, μὰ καὶ τοῦ διηγᾶται.</p>

			<p>Τελείωσαν τὰ βάσανα πνευματικοῦ ἀγώνα<br>
			καὶ τώρα θὰ ξεκουραστῇς στὸν ἅπαντα αἰώνα.</p>

			<p>Ἐξύπνησε ὁ Ἅγιος, κάνει τὴν προσευχή του,<br>
			εὐχαριστοῦσε τὸν Θεὸ διὰ τὴν ἀμοιβή του.</p>

			<p>Τότε μετὰ τὴν προσευχὴ κάλεσε τὴν μητέρα,<br>
			νὰ πάῃ στὸ καλύβι του τὴν ἴδια τότε μέρα.</p>

			<p>Τὸν σήκωσαν, τὸν πήγανε καὶ ἤτανε μπροστά της,<br>
			παραγγελίες ἔδινε ν᾿ ἀκούσῃ μὲ τ᾿ αὐτιά της.</p>

			<p>Τὴν εὐχαρίστησε πολὺ γιὰ τὴν φιλοξενία,<br>
			κι ἔπειτα δίνει ἐντολὴ τὴ θέλει στὴν κηδεία.</p>

			<p>Τὰ ἴδια ροῦχα ποὺ φορεῖ θέλει ὅταν πεθάνῃ,<br>
			ἡ μάνα του ὁρκίστηκε ὅτι τῆς πῇ θὰ κάνῃ.</p>

			<p>Μέσ᾿ στὸ καλύβι ἐπιθυμεῖ μετὰ τὸ θάνατό του,<br>
			ἐκεῖ πάντα νὰ βρίσκεται τὸ σῶμα τὸ δικό του.</p>

			<p>Δωρίζει τὸ εὐαγγέλιον ποὺ τοῦ τὸ εἶχαν δώσει,<br>
			τὸ γνώρισαν καὶ κλαίγανε τὸ πῶς νὰ φανερώσῃ.</p>

			<p>Σὰν ἔβλεπε ὁ Ὅσιος οἱ δύο γονεῖς νὰ κλαῖνε,<br>
			τότε ἐφανερώθηκε τὰ σπλάχνα νὰ μὴν καῖνε.</p>

			<p>Ὁ Ἰωάννης εἶμαι ἐγώ, παιδὶ ἀγαπητό σας,<br>
			κι αὐτὸ τὸ Εὐαγγέλιον, τὸ δῶρο τὸ δικό σας.</p>

			<p>Τὸν πῆραν καὶ τὸν φίλησαν μέσα στὴν ἀγκαλιά τους,<br>
			ἔκλαιγαν καὶ θρηνούσανε διὰ τὴν μοναξιά τους.</p>

			<p>Τὸ γεγονὸς τὸ ἔμαθαν μέσ᾿ εἰς τὴν Πόλιν ὅλοι·<br>
			ἐθαύμασαν τὸν βίον του, τὴν ἱστορία ὅλη.</p>

			<p>Ὁ Ἅγιος προσεύχεται μὲ τὸ Ἀμὴν ποὺ λέει,<br>
			πετᾷ ἡ ἅγια του ψυχὴ στὸν οὐρανὸ καὶ πλέει.</p>

			<p>Ξέχασε ἡ μητέρα του μὲς τὴν παραφροσύνη,<br>
			τοῦ βγάζει τὰ παλιόρασα, μὲ νέα νὰ τὸν ντύνῃ.</p>

			<p>Σεισμὸς μεγάλος ἔγινε, τοῦ βάζει πάλι ράσα,<br>
			καὶ τότε πιὰ καὶ οἱ βροντὲς καὶ ὁ σεισμὸς περάσαν.</p>

			<p>Μέσ᾿ στὸ καλύβι ἔγινε ὁ τάφος ὁ δικός του,<br>
			ἐκεῖ ποὺ ἐταλαιπώρησε ἴδιος τὸν ἑαυτόν του.</p>

			</td>
		</tr>
	</table>
</div>

<hr>

</body>

</html>