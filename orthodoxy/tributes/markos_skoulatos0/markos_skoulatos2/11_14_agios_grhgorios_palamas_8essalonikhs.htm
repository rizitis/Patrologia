<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Γρηγόριος Θεσσαλονίκης ο Παλαμάς</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Γρηγόριος Θεσσαλονίκης ὁ Παλαμᾶς</h1>

<p style="text-align: center">14 Νοεμβρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Ὁ Ἅγιος γεννήθηκε εἰς τὴν Κωνσταντινούπολι,<br>
			ἀπὸ γονεῖς ἐνάρετους, τοὺς ἐπαινοῦσαν ὅλοι.</p>

			<p>Κωνσταντῖνος ὁ πατέρας του καὶ Καλλονὴ ἡ μητέρα,<br>
			τὸν ἔτρεφαν μὲ τοῦ Θεοῦ τὰ λόγια κάθε ἡμέρα.</p>

			<p>Μικρὸ παιδὶ ἀντίκρισε θάνατο τοῦ πατέρα,<br>
			ζητοῦσε θεία φώτισι Θεοῦ τὴν κάθε ἡμέρα.</p>

			<p>Ζοῦσε ζωὴ ἀσκητικὴ ἀπὸ μικρὸς ἀκόμη,<br>
			Ἁγιορεῖτες ἐρωτᾶ τὴν ἐδική τους γνώμη.</p>

			<p>Ἅγιον Ὄρος νὰ πορευτῇ τοῦ ἀπαντοῦν ἐκεῖνοι,<br>
			νὰ εἶναι ἐκεῖ παντοτινὰ καὶ μοναχὸς νὰ γίνῃ.</p>

			<p>Τὶς συμβουλές τους ἄκουσε τότε μὲ προθυμία,<br>
			καὶ πτωχικὴ ἐφόρεσε τότε ἐνδυμασία.</p>

			<p>Ζοῦσε μὲ ἄρτο καὶ νερὸ καὶ ἔκανε νηστεία,<br>
			ἀπέφευγε ὑπερβολικὰ τὴν κοιλιοδουλία.</p>

			<p>Σὰν ἔφτασε στὸ εἰκοστὸ ἔτος στὴν ἡλικία,<br>
			στὸν Ἄθωνα ἀναχωρεῖ, νὰ βρῇ τὴν σωτηρία.</p>

			<p>Στὸ μοναστήρι ἔφτασε πρώρα Βατοπαιδίου,<br>
			σχῆμα λαμβάνει ἀγγελικὸ μὲ χάρι τοῦ Κυρίου.</p>

			<p>Μιὰ ἡμέρα ποὺ ἡσύχαζε ἐπίσκεψι λαμβάνει,<br>
			μὲ Θεολόγο Ἀπόστολο καὶ τὸν Ἰωάννη.</p>

			<p>Τοῦ εἶπε ὅτι τὸν ἔστειλε ἐκεῖ ἡ Παναγία,<br>
			νὰ εἴπῃ εἰς τὸν Γρηγόριο μιὰ παραγγελία.</p>

			<p>Γιατὶ προσεύχεσαι συχνὰ πρωὶ μέχρι τὸ βράδυ;<br>
			«Νὰ τοῦ φωτίσῃ ὁ Θεὸς δικό του τὸ σκοτάδι».</p>

			<p>Τοῦ λέγει· εἶμαι ἐμπαθὴς ἀπὸ τὴν ἁμαρτία,<br>
			φωνάζω νὰ ἐλεηθῶ, νὰ βρῶ τὴν σωτηρία.</p>

			<p>Ὁ Θεολόγος ἀπαντᾶ, τοῦ εἶπε ἡ Παναγία,<br>
			πὼς θἆναι στὸν Γρηγόριο σκέπη καὶ προστασία.</p>

			<p>Εὐχαριστήθη ὁ Ἅγιος μὲ λόγια τοῦ Ἰωάννη,<br>
			ἄφαντος ὁ ἀπόστολος, ἔφυγε μάνι-μάνι.</p>

			<p>Σὰν τρία χρόνια πέρασαν εἰς τοῦ Βατοπαιδίου,<br>
			μεγάλη Λαύρα ἀναχωρεῖ Ὁσίου Ἀθανασίου.</p>

			<p>Στὴν ἐκκλησία ἔψαλλε πρὸς δόξα τοῦ Ἁγίου,<br>
			οἱ μοναχοὶ θαυμάζανε σοφία Γρηγορίου.</p>

			<p>Θεσσαλονίκη ἔφυγε μαζὶ μὲ συνοδεία,<br>
			χειροτονεῖται ἱερεύς, ἐχάρη ἡ Παναγία.</p>

			<p>Κοιμήθηκε ἡ μητέρα του τὴν ἐποχὴ ἐκείνη,<br>
			Καλλίστη τὴν ὀνόμαζαν, ποὺ μοναχὴ εἶχε γίνει.</p>

			<p>Πέντε χρόνια ἀσκήτευε Βέροιας μοναστήρι,<br>
			γιὰ Ἅγιον Ὄρος ἔφυγε Λαύρας καλογῆροι.</p>

			<p>Μιὰ ἡμέρα προσευχότανε στὴ Δέσποινα Μαρία,<br>
			παρουσιάστηκε σεμνὰ σ᾿ αὐτὸν ἡ Παναγία.</p>

			<p>Μὲ τὴν Παρθένο Δέσποινα ἤτανε καὶ ἀγγέλοι,<br>
			ἡ Θεοτόκος πρόσταξε, τοὺς εἶπε ὅτι θέλει·</p>

			<p>νὰ δίνουν στὸν Γρηγόριο μὰ καὶ στὴν συνοδεία,<br>
			ὅλα ὅσα χρειάζονται, λέγει ἡ Παναγία.</p>

			<p>Καὶ ὅτι ἦταν χρήσιμο λαμβάνανε κατόπι,<br>
			μαζὶ μὲ τοὺς καλόγερους, δίχως νὰ κάνουν κόποι.</p>

			<p>Σὰν ἔδωσε διαταγὴ τότε ἡ Παναγία,<br>
			ἔγινε ἀμέσως ἄφαντη ἀπὸ τὴν συνοδεία.</p>

			<p>Πνεῦμα Θεοῦ τὸν φώτιζε, ἔγραφε ὁμιλίες,<br>
			ψυχὲς ἀνθρώπων ἔτρεφε μὲ τὶς διδασκαλίες.</p>

			<p>Ψηφίζεται ἡγούμενος μονῆς τοῦ Ἐσφιγμενου,<br>
			εἶχε διακόσιους μοναχούς, σωστὰ κυβερνημένους.</p>

			<p>Κάποτε ἐλιγόστεψε λάδι στὸ μοναστήρι,<br>
			προσεύχεται καὶ εὐλογοῦν ἄλλοι καλογῆροι.</p>

			<p>Ὁ Ἅγιος ἐσταύρωσε δοχεῖο μὲ τὸ λάδι,<br>
			γεμάτο πάντα ἤτανε κάθε πρωὶ καὶ βράδυ.</p>

			<p>Μὰ καὶ τὰ ἐλαιόδεντρα ποὺ εἶχαν ἀκαρπία,<br>
			τὰ εὐλόγησε καὶ γέμισαν πολὺ καρποφορία.</p>

			<p>Τὸν Ἅγιο Γρηγόριο τὸν εἴχανε κλεισμένο,<br>
			τέσσερα χρόνια ἀσφυκτικὰ εἶχαν φυλακισμένο.</p>

			<p>Τὸ σῶμα του ἀσθενικὸ καὶ ταλαιπωρημένο,<br>
			ὑπέφερε χωρὶς γιατρό, ἦταν καταφθαρμένο.</p>

			<p>Σταμάτησε ὁ πόλεμος αἱρετικῶν αἰτία,<br>
			καὶ βγαίνει ἀπ᾿ τὴν φυλακή, νικᾶ ἡ Ὀρθοδοξία.</p>

			<p>Ψήφισαν τὸν Γρηγόριο ποὺ ἔφερε τὴν νίκη,<br>
			Ἀρχιερέα τοῦ Θεοῦ γιὰ τὴν Θεσσαλονίκη.</p>

			<p>Σὰν πῆγε ἐκεῖ ὁ Ἅγιος ἤτανε ἀταξία,<br>
			στὸ Ἅγιον Ὄρος τράβηξε νὰ βρῇ τὴν ἡσυχία.</p>

			<p>Θαυματουργεῖ ὁ Ἅγιος ὁ κόσμος νὰ πιστεύσῃ,<br>
			παράλυτη χρόνια πολλὰ τὴν εἴχενε γιατρέψει.</p>

			<p>Στὸ Ἅγιον Ὄρος προχωρεῖ περνᾶ ἀπὸ τὴν Λῆμνο,<br>
			ἀπὸ πανώλη πέθαιναν εἰς τὸν καιρὸ ἐκεῖνο.</p>

			<p>Δεήθηκε ὁ Ἅγιος, ἔκαναν λιτανεία,<br>
			σταμάτησε θανατικὸ καὶ ἦρθε ἡ ὑγεία.</p>

			<p>Τέλος οἱ Θεσσαλονικεῖς ἔφθασαν εἰς τὴν Λῆμνο,<br>
			νὰ πάρουν τὸν Γρηγόριο τὸν μυρωμένο κρίνο.</p>

			<p>Στὴν πόλι τους τὸν ἔφεραν χαρὰ πολὺ ὑπέστη,<br>
			ἡ πολιτεία ἔψαλλε ὅλη «Χριστὸς ἀνέστη».</p>

			<p>Ἐδοξολόγησαν Θεὸ τότε μὲ εὐχαριστία,<br>
			καὶ θαῦμα ἔκαν᾿ ὁ Ἅγιος στὴ Θεία Λειτουργία.</p>

			<p>Σεληνιάζεται παιδὶ μικρὸ στὴν ἡλικία,<br>
			καὶ ὅταν τὸ κοινώνησε εὑρῆκε θεραπεία.</p>

			<p>Καὶ ἄλλο θαῦμα ἔκανε σὲ ἕνα μοναστήρι,<br>
			δὲν ἔβλεπε μιὰ μοναχή, τὸ μάτι εἶχε φθείρει.</p>

			<p>Στὸ ράσο του ἀκούμπησε τ᾿ ἀρρωστημένο μάτι,<br>
			τὸ φῶς της πάλι γύρισε, ἦταν χαρὰ γεμάτη.</p>

			<p>Ἀρρώστησε ὁ Ἅγιος, εἶπαν πὼς θὰ πεθάνει,<br>
			ἀλλὰ ὁ πανάγαθος Θεὸς πάλι καλὰ τὸν κάνει.</p>

			<p>Αἰχμάλωτο τὸν πήγανε οἱ Τοῦρκοι στὴν Ἀσία,<br>
			μὰ καὶ ἐκεῖ συνέχισε Χριστοῦ διδασκαλία.</p>

			<p>Φωτίζει Σέρβους ὁ Θεὸς Ἀγαρηνοὺς πληρώνουν,<br>
			σ᾿ ἕνα χρόνο αἰχμάλωτο καὶ τὸν ἐλευθερώνουν.</p>

			<p>Καὶ ὅταν ἐπλησίαζε στὶς πόλεως τὸ λιμάνι,<br>
			οἱ ἄγγελοι ἐψάλανε στὸ πλοῖο μάνι-μάνι.</p>

			<p>Ἐπέστρεψε ὁ Ἅγιος εἰς τὴν Θεσσαλονίκη,<br>
			καὶ διψασμένη πνευματικῶς τὴν πόλι τὴν εὑρίσκει.</p>

			<p>Καὶ ἄλλο θαῦμα γράφουνε Ἁγίου Γρηγορίου,<br>
			γιατρεύει ἱερομονάχου πλευρὰ τοῦ Πορφυρίου.</p>

			<p>Μόλις σταυρώνει τὴν πλευρὰ μὲ τὸ δεξί του χέρι,<br>
			ἀμέσως ἔγινε καλὰ καὶ δὲν θὰ ὑποφέρει.</p>

			<p>Καὶ ἄλλοτε τοῦ Πορφύριου ἐπόνεσε ὁ λαιμός του,<br>
			ὁ Ἅγιος Γρηγόριος ἤτανε ὁ γιατρός του.</p>

			<p>Πέντε χρονῶν θεράπευσε παιδὶ στὴν ἡλικία,<br>
			καὶ κεῖνο τὄκανε καλὰ ποὺ εἶχε αἱμορραγία.</p>

			<p>Σὰν ἄνθρωπος ὁ Ἅγιος τὸ τέλος του προβλέπει,<br>
			καὶ ὅσοι ἦταν δίπλα του τοὺς λέει αὐτὸ ποὺ πρέπει.</p>

			<p>Εἶπε νὰ φύγει ἡ ψυχὴ τοῦ δούλου Γρηγορίου,<br>
			δεκάτη τετάρτη ἤτανε μηνὸς τοῦ Νοεμβρίου.</p>

			<p>Τὸν Ἅγιο Χρυσόστομο σὲ ὅραμά του βλέπει,<br>
			καὶ γιὰ ἐξόδου τῆς ψυχῆς Γρηγόριο προβλέπει.</p>

			<p>Ἔζησε ἐδῶ ὁ Ἅγιος ἑξήντα τρία χρόνια,<br>
			καὶ τώρα στὸν παράδεισο ἐκεῖ θὰ ζεῖ αἰώνια.</p>

			<p>Ἡ μακάρια του ψυχὴ βγῆκε ἀπὸ τὸ σῶμα,<br>
			μέχρι ποὺ ζοῦσε ἐδῶ στὴ γῆ προσεύχονταν τὸ στόμα.</p>

			<p>Τότε ἕνα οὐράνιο φῶς γέμισε τὸ κελί του,<br>
			φανέρωνε λαμπρότητα ποὺ εἶχε ἡ ψυχή του.</p>

			<p>Τὸ πρόσωπό του ἔλαμπε τοῦ Ἁγίου Γρηγορίου,<br>
			γιατὶ εἶχε τὰ χαρίσματα Πνεύματος παναγίου.</p>

			<p>Θαυματουργὸ τὸν Ἅγιο ἔχουνε ὀνομάσει,<br>
			καὶ ἦν αὐτὸ ἀληθινὸ πάνω στῆς γῆς τὴν πλάση.</p>

			<p>Καὶ τώρα ἐδῶ ἀπ᾿ τὰ πολλὰ θαῦμα τὸ τελευταῖο,<br>
			ἂς γράψουμε ποὺ σὲ νησὶ ἔγινε τὸ σπουδαῖο.</p>

			<p>Εἰς τὶς Κυκλάδες τὸ νησὶ Θήρα ἢ Σαντορίνη,<br>
			θαῦμα μεγάλο ἔγινε τὴν ἐποχὴ ἐκείνη.</p>

			<p>Ἐτότε ποὺ χωρίστηκε ἡ δυτικὴ ἐκκλησία,<br>
			δὲν πίστευε στὰ θαύματα ποὖχε ἡ ὀρθοδοξία.</p>

			<p>Στὴν Σαντορίνη ἑόρταζαν εἰς μνήμην Γρηγορίου,<br>
			καὶ Φράγκοι κορόιδευαν τ᾿ ὄνομα τοῦ Ἁγίου.</p>

			<p>Οἱ χριστιανοὶ γιορτάζανε, αὐτοὶ περιγελοῦσαν,<br>
			παιδιὰ κοροϊδευτικὰ τὰ χέρια τους χτυποῦσαν.</p>

			<p>Σὲ βάρκα μέσα ἔπλεαν Ἅγιο βλασφημοῦσαν,<br>
			νὰ δοῦν ἂν εἶναι Ἅγιος, ὅλοι τους δυσπιστοῦσαν.</p>

			<p>Ἂν εἶναι εἶπαν Ἅγιος ὅλους νὰ μᾶς πνίξῃ,<br>
			τὴν ὥρα ποὔλεγαν αὐτά, τὸ πλοῖο εἶχε ἀνοίξει.</p>

			<p>Ἡ θάλασσα ἦταν ἥσυχη καιρὸς ἦταν γαλήνη,<br>
			ὅμως τιμώρησε ὁ Θεὸς τὴν βλασφημία ἐκείνη.</p>

			<p>Ὅσοι ἦσαν στὸ πλοιάριο, ὅλοι τους ἐπνιγῆκαν,<br>
			τὰ σώματα βούλιαξαν καὶ ἐξαφανιστῆκαν.</p>

			<p>Νὰ μάθουνε οἱ αἱρετικοὶ ποιὰ πίστι ἔχει ἀξία,<br>
			η μόνη ἡ ἀληθινὴ εἶν᾿ ἡ Ὀρθοδοξία.</p>

			<p>Ὦ Ἅγιε Γρηγόριε κάνε τὴν προσευχή σου,<br>
			γιὰ νὰ σωθοῦμε καὶ ἐμεῖς, νἄχωμε τὴν εὐχή σου.</p>

			</td>
		</tr>
	</table>
</div>

<hr>

</body>

</html>