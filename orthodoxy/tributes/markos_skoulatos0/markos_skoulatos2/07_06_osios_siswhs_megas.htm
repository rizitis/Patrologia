<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Σισώης Μέγας</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Σισώης Μέγας</h1>

<p style="text-align: center">6 Ἰουλίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Ἡ ἐκκλησία τὸν τιμᾶ στὶς ἕξι Ἰουλίου,<br>
			τότες εἶναι ἡ μνήμη τοῦ Σισώη τοῦ Ὁσίου.</p>

			<p>Τριακόσια μετὰ Χριστοῦ στὴν Αἴγυπτο ἐγενήθη,<br>
			μεγάλος ἀπ᾿ τοὺς ἀσκητὲς στὴν ἔρημο ἐδείχθη.</p>

			<p>Ἄκουσε κατορθώματα Μεγάλου Ἀντωνίου,<br>
			καὶ φλογιζόταν ἡ καρδιὰ ν᾿ ἀρέσῃ τοῦ Κυρίου.</p>

			<p>Εἶχε πολὺ ταπείνωσι διὰ τὸ ὄνομά του,<br>
			δὲν ἤθελε νὰ ἐπαινοῦν οἱ ἄνθρωποι μπροστά του.</p>

			<p>Καὶ κληρικοὶ καὶ λαϊκοὶ ἔρχονται τὸν ἀκοῦνε,<br>
			ἀπὸ Αἴγυπτο καὶ ἀπὸ ἀλλοῦ γιὰ νὰ ὠφεληθοῦνε.</p>

			<p>Ἐπῆγε ἕνας κοσμικὸς μαζὶ μὲ τὸ παιδί του,<br>
			γιὰ νὰ ὠφεληθῇ πολὺ νὰ πάρῃ τὴν εὐχή του.</p>

			<p>Στὸ δρόμο ποὺ ἐβάδιζαν, εὐθὺς παιδὶ πεθαίνει,<br>
			καὶ ὁ πιστὸς πατέρας του στὸν Ὅσιο τὸν φέρνει.</p>

			<p>Τὸ ἄφησε στὰ πόδια του, ἦταν ἀποθαμένο,<br>
			ὁ Ὅσιος κάνει προσευχὴ καὶ ἦν ἀναστημένο.</p>

			<p>Καὶ εἶπε στὸν πατέρα του μὴ λέγῃ γιὰ τὸ θαῦμα,<br>
			ἐν ὅσῳ εἶναι στὴ ζωὴ μὴ πῇ γ᾿ αὐτὸ τὸ πράγμα.</p>

			<p>Ἐπῆγε ἀπὸ τὴν Αἴγυπτο ἄνθρωπος νὰ μονάσῃ,<br>
			τὸν ἐρωτᾶ ὁ ὅσιος γιὰ νὰ τὸν δοκιμάσῃ.</p>

			<p>Ἔχεις στὸ κόσμο συγγενεῖς; Τοῦ λέγει ἔχω παιδί μου,<br>
			μέσ᾿ στὸ ποτάμι ρίξε το καὶ τότε ἔλα μαζί μου.</p>

			<p>Ὁ ἄνθρωπος ὑπάκουσε καὶ πῆρε τὸ παιδί του,<br>
			θὰ τὸ ἔριχνε στὸν ποταμὸ νὰ πήγαινε μαζί του.</p>

			<p>Μὰ ἔστειλε ὁ Ὅσιος τότε τὸν μαθητή του,<br>
			τὸν ἄνθρωπο ἐμπόδισε μὴν πνίξῃ τὸ παιδί του.</p>

			<p>Ἔγινε τότε μοναχὸς ὁ ἄνθρωπος ἐκεῖνος,<br>
			εἶχε πολλὴν ταπείνωσι καὶ ἦταν εὐτυχισμένος.</p>

			<p>Ὁ δρόμος μᾶς εἶπε ποὺ ὁδηγεῖ στὴν ταπεινοφροσύνη,<br>
			ἐγκράτεια καὶ προσευχὴ καὶ σ᾿ ὅλους καλοσύνη.</p>

			<p>Στὸ Ὄρος ποὺ ἀσκήτευε ἑβδομῆντα δύο χρόνια,<br>
			νηστεία καὶ μὲ προσευχὴ καὶ κακουχία ἀκόμα.</p>

			<p>Τὸν τάφο ἐπισκέφτηκε Μεγάλου Ἀλέξανδρου,<br>
			καὶ σκέφτηκε τὴν δόξα του καὶ κατορθώματά του.</p>

			<p>Ἔκλαψε καὶ ἐθρηνησε τότε γιὰ τὴν ψυχή του,<br>
			διὰ τὴν ματαιότητα ποὺ εἶχε στὴ ζωή του.</p>

			<p>Προσεύχονταν τόσο πολὺ ποὺ εἶχε ἀσιτία,<br>
			τόσο πολὺ ἐχόρταινε δὲν ἔνιωθε νηστεία.</p>

			<p>Οἱ ξένοι σὰν ἐπήγαιναν νὰ τοὺς φιλοξενήσῃ,<br>
			ἔτρωγε καὶ ὁ Ὅσιος νὰ τοὺς εὐχαριστήσῃ.</p>

			<p>Μὰ τότε διπλασίαζε ἐκεῖνος τὴ νηστεία,<br>
			τὸν ἑαυτόν του παίδευε ἀπὸ τὴν ἀσιτία.</p>

			<p>Ὁ Ὅσιος ἐγέρασε λόγω τῆς κακουχίας,<br>
			στὴν πόλι τὸν ἐφέρανε νὰ τύχῃ ἐλευθερίας.</p>

			<p>Ὅμως στεναχωριότανε ποὺ ἔρημο εἶχε ἀφήσει,<br>
			στὴν πόλι δὲν ἠθέλησε ἐκεῖ νὰ κατοικήσῃ.</p>

			<p>Τὸν εἶδαν σὰν σὲ ἄνθρωπο ἤθελε νὰ μιλήσῃ,<br>
			καὶ ἔλεγε νὰ τὸν ἀφήσουνε γιὰ νὰ μετανοήσῃ.</p>

			<p>Ἔζησε ἐδῶ ἀγγελικὰ πάνω στὴ γῆ ἐπάνω,<br>
			ἀσκητικὸς ὁ βίος του καὶ ἀκόμη παραπάνω.</p>

			<p>Σὰν ἔφτασε τὸ τέλος του, ἦρθε ἡ κοίμησί του,<br>
			τὸ πρόσωπό του ἔλαμψε ἀπὸ τὴν ἀρετή του.</p>

			<p>Τὸν Ἅγιο Ἀντώνιο πὼς ἤτανε κοντά του,<br>
			καὶ ὁ χορὸς τῶν Προφητῶν, εἶπε στοὺς μαθητάς του.</p>

			<p>Τὸ φῶς διπλασιάστηκε στὸ πρόσωπό του πάλι,<br>
			τῶν ἀποστόλων τὸ χορὸ ἔβλεπε στὸ κεφάλι.</p>

			<p>Τὸν ἐρωτοῦν οἱ μαθητὲς μὲ ποιὸν μιλεῖ, τὶ θέλει,<br>
			τοὺς εἶπε τώρα τὴν ψυχὴ θὰ πάρουν οἱ ἀγγέλοι.</p>

			<p>Τοὺς ἀπαντᾷ ὁ Ἅγιος· λίγο ἀκόμα ζήσω,<br>
			ἀγγέλους παρακάλεσα γιὰ νὰ μετανοήσω.</p>

			<p>Δὲν ξέρω ἂν μετανόησα, εἶπε τὴν ὥρα ἐκείνη,<br>
			καὶ ὅλοι ἐθαυμάσανε τὴν ταπεινοφροσύνη.</p>

			<p>Καὶ τοῦ Ὁσίου ἔλαμψε τὸ πρόσωπό του πάλι,<br>
			ὅταν ψυχὴ παρέδωσε, ἔκλινε τὸ κεφάλι.</p>

			<p>Στὸν οὐρανὸ ἐπέταξε ἀμέσως ἡ ψυχή του,<br>
			καὶ εὐωδία γέμισε ἐτότε τὸ κελλί του.</p>

			<p>Σὲ οὐράνια σκηνώματα βρίσκεται καὶ πρεσβεύει,<br>
			διὰ ἐμᾶς ἁμαρτωλοὺς εἰς Κύριον μεσιτεύει.</p>

			<p>Εἴθε μὲ τὶς πρεσβεῖες σου Θεὸς νὰ μᾶς φωτίσῃ,<br>
			μετάνοια νὰ ἔχωμε, γιὰ νὰ μᾶς ἐλεήσῃ.</p>

			<p>Ὅσιε Σισώη δώρισε σ᾿ ἐμᾶς νοημοσύνη,<br>
			νἄχωμε πίστι στὸν Θεὸ καὶ ταπεινοφροσύνη.</p>

			</td>
		</tr>
	</table>
</div>

<hr>

</body>

</html>