<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Ιερομάρτυς Ελευθέριος</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Ἱερομάρτυς Ἐλευθέριος</h1>

<p style="text-align: center">15 Δεκεμβρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Γεννήθηκε ὁ Ἅγιος στὴν ξακουστὴ τὴ Ρώμη,<br>
			εἰδωλολάτρες ἄρχοντες τὴν κυβερνοῦν ἀκόμη.</p>

			<p>Γονεῖς του ἦσαν εὐσεβεῖς εἰς τοῦ Χριστοῦ θρησκεία,<br>
			δασκάλα ἡ μητέρα του, ἡ χριστιανὴ Ἀνθία.</p>

			<p>Ὄνομα Ἐλευθέριος ἡ ἴδια τοῦ εἶχε δώσει,<br>
			προσεύχεται εἰς τὸν Θεὸ νὰ τῆς τὸν δυναμώσῃ.</p>

			<p>Ἀνθία ἦν μαθήτρια τοῦ Ἀποστόλου Παύλου,<br>
			τὴν δίδασκε γιὰ τὸν Χριστὸν Θεοῦ μας τοῦ μεγάλου.</p>

			<p>Μικρὸς στὴν ἡλικία του ἀπέθανε ὁ πατέρας,<br>
			ἔμεινε τότε ὀρφανὸς καὶ χήρα ἡ μητέρα.</p>

			<p>Εἰς τὸν ἀρχιεπίσκοπον Ἀνίκητoν στὴ Ρώμη,<br>
			πῆγε τὸν Ἐλευθέριον μικρὸ παιδὶ ἀκόμη.</p>

			<p>Μετὰ χαρᾶς ὁ Ἐπίσκοπος τὸν δέχτηκε κοντά του,<br>
			καὶ ἀναγνώστης ἔγινε νὰ ζήσῃ συντροφιά του.</p>

			<p>Ἦταν δεκαοκτὼ ἐτῶν τὸν κάνει Ἱερέα,<br>
			στὰ εἴκοσι τὰ χρόνια του τότε Ἀρχιερέα.</p>

			<p>Σὰν ἔγινε ἐπίσκοπος πῆγε στὴν Ἰλλυρία,<br>
			νὰ διαδώσῃ τοῦ Χριστοῦ μὲ ζῆλον τὴν θρησκεία.</p>

			<p>Εἰδωλολάτρες πίστευσαν εἰς τὴν Χριστιανοσύνη,<br>
			μὲ κήρυγμα ποὺ ἔκανε τὴν ἐποχὴ ἐκείνη.</p>

			<p>Φιλικὰ ὁ αὐτοκράτορας στέλνει νὰ τὸν συλλάβῃ,<br>
			καὶ ὅμως στὸ δίκτυ ἔπεσε, δὲν τὄχε καταλάβει.</p>

			<p>Ὁ φύλακας σὰν ἄκουσε κήρυγμα τοῦ Ἁγίου,<br>
			ἀμέσως ἐβαπτίστηκε στὸ ὄνομα Κυρίου.</p>

			<p>Καὶ συνεργάτης ἔγινε τ᾿ Ἁγίου αὐτοῦ ἀκόμη,<br>
			τὸν Ἅγιο ἀκολούθησε καὶ πήγανε στὴ Ρώμη.</p>

			<p>Πῆγε στὸν αὐτοκράτορα γιὰ μιὰ φορὰ ἀκόμη,<br>
			Ἐλευθερίου θέλησε νὰ τοῦ ἀλλάξῃ γνώμη,<br>
			μὲ κολακεῖες ἄρχισε καὶ μὲ πολλὴ συγνώμη.</p>

			<p>Τοῦ λέγει· ἀρνήσου τὸν Χριστόν, εἴδωλα νὰ τιμήσῃς,<br>
			καὶ τοὺς μεγάλους μας θεοὺς ἐσὺ νὰ προσκυνήσῃς.</p>

			<p>Τοῦ ἀπαντᾷ ὁ Ἅγιος νὰ μὴν τὸ βάνῃ ὁ νοῦς σας,<br>
			δὲν προσκυνῶ ἐγὼ ποτὲ ἀναίσθητους θεούς σας.</p>

			<p>Σοῦ τὸ δηλώνω καθαρὰ ὅτι ἔχω στὸ μυαλό μου,<br>
			πιστεύω Ἰησοῦ Χριστὸν Κύριον καὶ Θεόν μου.</p>

			<p>Τιμὲς καὶ ἀξιώματα δικά σου δὲν τὰ θέλω,<br>
			ζητῶ στολὴ γιὰ τὴν ψυχὴ καὶ αἰώνιον τὸ μέλλον.</p>

			<p>Ὁ αὐτοκράτωρ ἀγρίεψε καὶ διατάζει κάτι,<br>
			τὸν Ἅγιο νὰ βάλουνε σὲ πύρινο κρεβάτι.</p>

			<p>Θεὸς ὁ παντοδύναμος κάνει θαυματουργία,<br>
			ὁ Ἅγιος δὲν κάηκε, τοὔδωσε θεραπεία.</p>

			<p>Ἐλευθέριος εὐχαριστεῖ, κάνει τὴν προσευχή του,<br>
			ποὺ ὁ Θεὸς δυνάμωνε τὴν πίστι τὴ δική του.</p>

			<p>Σὲ σχάρα τὸν ἐρίξανε γιὰ νὰ ψηστῇ σὰν ψάρι,<br>
			μὰ κι ἀπ᾿ ἐκεῖ τὸν φύλαξε τοῦ Ἰησοῦ ἡ χάρι.</p>

			<p>Τὰ ἔβλεπε ὁ τύραννος, ἀντὶ νὰ μετανιώσῃ,<br>
			τὸν Ἅγιο Ἐλευθέριο θέλει νὰ ἐξοντώσῃ.</p>

			<p>Φρικτὸ βασανιστήριο τώρα τοῦ ἑτοιμάζει,<br>
			πίσσα, κερὶ, βραστὸ νερὸ σ᾿ ἕνα καζάνι βράζει.</p>

			<p>Ὁ Ἅγιος τὸν τύραννο λύκο τὸν ὀνομάζει,<br>
			παίρνει Χριστοῦ τὰ πρόβατα καὶ τὰ κατασπαράζει.</p>

			<p>Ὁ τύραννος ἐφρύαξε, δὲν ξέρει τὶ νὰ κάνῃ,<br>
			καὶ ὁ Ἅγιος βγαίνει ἀπαθὴς πάλι ἀπ᾿ τὸ καζάνι.</p>

			<p>Τὸ θαῦμα εἶδε ὁ λαὸς καὶ τὸν ἐνθουσιάζει,<br>
			ἀλαλαγμούς, ζητωκραυγὲς συνέχεια φωνάζει.</p>

			<p>Πιστεύομεν εἰς τὸν Χριστόν, Θεὸν Ἐλευθερίου,<br>
			πολλοὶ ἐβαπτιστήκανε στ᾿ ὄνομα τοῦ Κυρίου.</p>

			<p>Κορέμων ἐλεγότανε ὁ ἔπαρχος στὴ Ρώμη,<br>
			κλίβανο διέταξε στὸν Ἅγιο ἀκόμη.</p>

			<p>Ὁ Ἅγιος γιὰ Κορέμωνα κάνει τὴν προσευχή του,<br>
			μετάνιωσε, βαπτίστηκε, ἔσωσε τὴν ψυχή του.</p>

			<p>Τὸν ἀποκεφαλίσανε, τοῦ πῆραν τὸ κεφάλι,<br>
			σὲ ἕνα λεπτὸ σὰν τὸ ληστὴ μετάνιωσε καὶ πάλι.</p>

			<p>Σὲ κλίβανο τὸν Ἅγιο καρφιὰ εἶχαν πυρωμένα,<br>
			ἐλύγισαν σὰν τὸ κερὶ δὲν ἔβγαζαν κανένα.</p>

			<p>Μέγας Θεὸς τῶν Χριστιανῶν, φωνὲς ἀπ᾿ τοὺς ἀνθρώπους,<br>
			ποὺ ἔβλεπαν τὰ θαύματα εἰς τῶν εἰδώλων τόπους.</p>

			<p>Εἶν᾿ νηστικὸς ὁ Ἅγιος, στὴν φυλακὴ τὸν κλείνει,<br>
			περιστερὰ κάθε πρωὶ τροφὴ τ᾿ Ἁγίου δίνει.</p>

			<p>Ἄγριος εἶν᾿ ὁ τύραννος, θέλει νὰ τὸν πονέσῃ,<br>
			σὲ ἄγρια ἀλόγατα τὸν Ἅγιο ἔχουν δέσει.</p>

			<p>Ὅμως τὰ ῾μέρεψε ὁ Θεὸς καὶ στὰ βουνὰ τραβοῦνε,<br>
			ἄγρια ζῶα εἶν᾿ ἐκεῖ καὶ τὸν ἀκολουθοῦνε.</p>

			<p>Μὲ σεβασμὸ ἐγλύφανε τὰ πόδια του τὰ ζῶα,<br>
			λιοντάρια, ἀρκοῦδες καὶ λοιπὰ τὸν κοίταζαν ὡραία.</p>

			<p>Στοὺς στρατιῶτες χύμηξαν τὰ ἄγρια θηρία,<br>
			ὁ Ἅγιος τὰ ἐπρόσταξε μὲ μιὰ φωνὴ ἤπια.</p>

			<p>Τὸ κάθε ζῶο ἔφυγε, ἐπῆγε στὴ φωλιά του,<br>
			σὰν τὰ σκυλάκια ἤρεμα φῦγαν ἀπὸ κοντά του.</p>

			<p>Στὴ Ρώμη ὁ αὐτοκράτορας τὸν ρίχνει στὰ λιοντάρια,<br>
			ἐκεῖνα ἀπὸ σεβασμὸ τοῦ ῾γλυφαν τὰ ποδάρια.</p>

			<p>Τυρρανος ἀπελπίστηκε καὶ διατάζει πάλι,<br>
			Ἐλευθερίου μάρτυρος νὰ κόψουν τὸ κεφάλι.</p>

			<p>Φρικτὰ βασανιστήρια ὁ Ἅγιος ὑπομένει,<br>
			γιὰ τὴν ἀγάπη τοῦ Χριστοῦ θάνατο περιμένει.</p>

			<p>Τελείωσαν τὰ βάσανα καὶ οἱ δύο στρατιῶτες,<br>
			ἔκοψαν τὸ κεφάλι του, τοῦ Ἁγίου ἐτότες.</p>

			<p>Πολλοὶ πίστεψαν στὸ Χριστὸ μὲ τὴ διαγωγή του,<br>
			στοῦ παραδείσου ὀμορφιὲς ἐπέταξε ἡ ψυχή του.</p>

			<p>Παροῦσα βρέθηκε ἐκεῖ μητέρα του ἡ Ἀνθία,<br>
			ἀποκεφάλισαν καὶ αὐτὴ τὰ ἄγρια θηρία.</p>

			<p>Μνήμη μητέρας καὶ παιδιοῦ γιορτάζει ἡ Ἐκκλησία,<br>
			Πέμπτη δεκάτη Δεκεμβρίου τὴν ἡμερομηνία.</p>

			<p>Ἅγιε Ἐλευθέριε καὶ μήτηρ σου Ἀνθία,<br>
			προσευχηθεῖτε στὸν Χριστὸ νὰ βροῦμε σωτηρία.</p>

			<p>Καὶ μέσα εἰς τὶς φυλακὲς ὅποιοι εἶναι τιμωρία,<br>
			νὰ τοὺς χαρίσῃ τὴν ποινή, νὰ βροῦνε ἐλευθερία.</p>

			</td>
		</tr>
	</table>
</div>

<hr>

</body>

</html>