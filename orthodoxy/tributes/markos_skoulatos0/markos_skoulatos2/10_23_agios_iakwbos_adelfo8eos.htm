<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Ιερομάρτυς Ιάκωβος ο Αδελφόθεος</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Ἱερομάρτυς Ἰάκωβος ὁ Ἀδελφόθεος</h1>

<p style="text-align: center">23 Ὀκτωβρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Λέγεται Ἀδελφόθεος γιὰ τὴν ἑξῆς αἰτία,<br>
			ζοῦσε μὲ Ἰησοῦ Χριστὸ στὴν ἴδια κατοικία.</p>

			<p>Ὁ Ἰωσὴφ πατέρας του, ἤτανε παντρεμένος,<br>
			μὰ πέθανε ἡ γυναίκα του καὶ ἦταν χηρεμένος.</p>

			<p>Ἑπτὰ παιδιὰ ἐγέννησε τοῦ Ἰωσὴφ γυναίκα,<br>
			μαζὶ μὲ τὸν Ἰάκωβο βαθμολογοῦσε δέκα.</p>

			<p>Κατόπιν ἐμνηστεύθηκε Ἰωσὴφ τὴν Παναγία,<br>
			ἔμεινε ἀειπάρθενος γιὰ κόσμου σωτηρία.</p>

			<p>Σὰν ἐγενήθη ὁ Χριστὸς ἐκ Πνεύματος Ἁγίου,<br>
			ζοῦσαν ζωὴ θεάρεστη στὸ ὄνομα Κυρίου.</p>

			<p>Ἀκόμα τὸν Ἰάκωβο δίκαιο ὀνομάζουν,<br>
			ποὺ στὴν πραγματικότητα ἀξίως τὸν φωνάζουν.</p>

			<p>Εἶχε αἰσθήσεις καθαρές, τὰ πάντα ἐξετάζει,<br>
			γιατὶ τὸ θέλημα Θεοῦ στὸν ἑαυτόν του βάζει.</p>

			<p>Τὰ μάτια βλέπουν δίκαια, μὰ καὶ ὑπακοή του,<br>
			σωτήρια ἀναγνώσματα ἔτρεφαν τὴν ψυχή του.</p>

			<p>Τὸν νόμο εἶχε στὸ στόμα του καὶ τὸ δεξί του χέρι,<br>
			γιὰ ἔλεος εἰς τοὺς πτωχοὺς ἔτρεχε νὰ προσφέρῃ.</p>

			<p>Ἦταν σὲ ὅλα ἐγκρατὴς ἀκόμα καὶ τροφή του,<br>
			ἦταν ψωμὶ καὶ δάκρυα σὲ ὅλη τὴν ζωή του.</p>

			<p>Κρέας δὲν ἔτρωγε ποτὲ θαλασσινὰ καὶ ψάρι,<br>
			οὔτε ποτὲ στὸ στόμα του κρασὶ δὲν εἶχε βάλει.</p>

			<p>Σκελετωμένα γόνατα εἶχε ἀπὸ τὴν νηστεία,<br>
			σὰν τῆς κατσίκας ἤτανε ἀπὸ τὴν ἀσιτία.</p>

			<p>Ράσο φοροῦσε τρίχινο στ᾿ ἀδύνατό του σῶμα,<br>
			τὴν νύχτα ἡμέρα ἔκανε μὲ προσευχὴ ἀκόμα.</p>

			<p>Σὰν ἔγινε ἐπίσκοπος ἐφάνη ἡ ἀρετή του,<br>
			ἔδειξε μετριότητα καὶ τὴν ταπείνωσί του.</p>

			<p>Σὰν πέσετε σὲ πειρασμοὺς καὶ σὲ δοκιμασία,<br>
			ὑπομονὴ χρειάζεται νὰ πάρετε βραβεῖα.</p>

			<p>Ἄνθρωπος μόνος σπρώχνεται καὶ κάνει ἁμαρτία,<br>
			ἀπὸ δική του θέλησι κάνει ἐπιθυμία.</p>

			<p>Συμβούλευε ὁ Ἅγιος τὴν ἐποχὴ ἐκείνη,<br>
			καὶ ὅλους μᾶς παρακινεῖ στὴν ἐλεημοσύνη.</p>

			<p>Δὲν σώζεται ὁ ἄνθρωπος μὲ πίστι δίχως ἔργα,<br>
			ἐνῶ πεινᾶ ὁ ἄνθρωπος ἀκούει· σήκω, φεύγα.</p>

			<p>Χρειάζεται ταπείνωσι ὅ,τι καλὸ καὶ ἂν κάνῃς,<br>
			ποτέ σου νὰ μὴν καυχηθῇς ὡσότου νὰ πεθάνῃς.</p>

			<p>Γιατὶ καυχιέσαι ἄνθρωπε γιὰ κατορθώματά σου,<br>
			ἡ Θεία χάρις ἐνεργεῖ στὰ ἔργα τὰ δικά σου.</p>

			<p>Μᾶς εἶπε καὶ τὴν γλώσσα μας νὰ χαλιναγωγοῦμε,<br>
			κατάκρισι καταλαλιὰ εἶναι κακὸ νὰ ποῦμε.</p>

			<p>Νὰ φεύγουμε τὰ ψέματα καὶ τὴν ψευδορκία,<br>
			καὶ ὅρκον τὸν ἀληθινὸ γιατὶ εἶναι ἁμαρτία.</p>

			<p>Τὰ γόνατα σκληρύνθηκαν ἀπὸ τὴν προσευχή του,<br>
			σὰν τῆς καμήλας ἔγιναν ἀπὸ γονάτισί του.</p>

			<p>Ζοῦσε ζωὴ θεάρεστη ἀκόμα καὶ Ἰουδαῖοι,<br>
			πολλοὶ γινόταν χριστιανοὶ γέροντες μὰ καὶ νέοι.</p>

			<p>Ἦταν ὁ κόσμος δύο εἰδῶν ἄλλοι τὸν ἐρωτοῦσαν,<br>
			καὶ ἀπὸ τὴν ἄλλη τὴν πλευρὰ πολλοὶ ἐδυσπιστοῦσαν.</p>

			<p>Δὲν πίστευαν οἱ αἱρετικοὶ στὰ λόγια τοῦ Ἁγίου,<br>
			ἀνάστασι καὶ θαύματα Ἁγίου Εὐαγγελίου.</p>

			<p>Τοῦ ἔλεγαν νὰ ἀρνηθῇ Χριστὸν τὸν Κύριό του,<br>
			ἀλλὰ τοὺς ἀποστόμωνε καὶ φεύγαν ἀπὸ ἐμπρός του.</p>

			<p>Οἱ Φαρισαῖοι γραμματεῖς μιὰ ἡμέρα τοῦ μιλοῦνε,<br>
			τὸν ἔλεγαν καὶ δίκαιο καὶ τὸν παρακαλοῦνε.</p>

			<p>Νὰ εἰπῇ γιὰ Ἰησοῦ Χριστὸ ὅτι Θεὸς δὲν εἶναι,<br>
			πὼς εἶναι μόνο ἄνθρωπος, δίκαιος εἶσαι, κρίνε.</p>

			<p>Νὰ κρίνῃς ἀμερόληπτα νὰ καταλάβῃ ὁ κόσμος,<br>
			τοῦ Πάσχα ἡμέρα διάλεξαν μὲ συμφωνία ὅμως.</p>

			<p>Ν᾿ ἀνέβῃ στὸ πτερύγιο ὁ κόσμος νὰ τὸν βλέπῃ,<br>
			τοὖπαν στὴν ὁμιλία του νὰ εἰπῇ αὐτὰ ποὺ πρέπει.</p>

			<p>Νὰ εἰπῇ Χριστὸς δὲν ἦν Θεὸς σὲ αὐτὴ τὴν ὁμιλία,<br>
			διὰ νὰ μὴν πιστεύουνε εἰς τοῦ Χριστοῦ θρησκεία.</p>

			<p>Ὁ Ἰάκωβος ὁμολογεῖ Ἰησοῦ Χριστὸ Θεό του,<br>
			θεάνθρωπο δημιουργό, μὰ καὶ διδάσκαλό του.</p>

			<p>Ἑβραῖοι καὶ οἱ χριστιανοὶ ἤτανε μαζεμένοι,<br>
			πεινοῦσαν λόγια τοῦ Θεοῦ κι ἔφυγαν χορτασμένοι.</p>

			<p>Ἐνόμιζαν οἱ ἀσεβεῖς πὼς γνώμη ἡ δική τους,<br>
			ἤτανε ἡ ἀληθινὴ καὶ θ᾿ ἄκουγαν στὸ αὐτί τους.</p>

			<p>Θεὸν ἐκύρηξε Χριστὸν καὶ εἶπε τὴν ἀλήθεια,<br>
			ἐνῶ αὐτοὶ πιστεύανε ψεύτικα παραμύθια.</p>

			<p>Εἶπε ἀκόμα ὁ Χριστὸς πὼς θἄρθῃ νὰ μᾶς κρίνῃ,<br>
			καθένα μὲ τὰ ἔργα του καὶ μὲ δικαιοσύνη.</p>

			<p>Πολλοὶ τότε ἐπιστεψαν «τὸ ὡσαννὰ φωνάζουν»,<br>
			τὸν Κύριο Ἰησοῦ Χριστὸ Θεὸν τὸν ὀνομάζουν.</p>

			<p>Τῶν Φαρισαίων ἔγινε ἀκράτητη ἡ μανία,<br>
			σὰν τέλειωσε ὁ Ἰάκωβος οὐράνια ὁμιλία.</p>

			<p>Ἅρπαξαν τὸν Ἰάκωβο σὰν ἄγρια θηρία,<br>
			καὶ τὸν ἐγκρέμισαν στὴ γῆ, ἦρθε σὲ ἀφασία.</p>

			<p>Τότε τὸν λιθοβόλησαν οἱ ἄνομοι μὲ πέτρες,<br>
			καὶ τὸν Θεὸν παρακαλεῖ ἐκεῖνος γιὰ τοὺς πταῖστες.</p>

			<p>Στέφανο Πρωτομάρτυρα θυμήθηκε ἐτότες,<br>
			ποὺ τὸν ἐλιθοβόλησαν Ἑβραῖοι στρατιῶτες.</p>

			<p>Ὁ Ἅγιος προσευχότανε Θεὸν γιὰ τοὺς φονιάδες,<br>
			μὰ πάλι πέτρες τοὔριχναν σὰν ἄγριες φοράδες.</p>

			<p>Ἕνας κακοῦργος τὸν χτυπᾶ μὲ ξύλο στὸ κεφάλι,<br>
			καὶ ἔστειλε τὸν Ἅγιο εἰς τὴν ζωὴ τὴν ἄλλη.</p>

			<p>Εἶδαν αὐτὸ οἱ χριστιανοὶ ποὺ εἶχαν καρδιοχτύπι,<br>
			καὶ ἔθαψαν τὸν Ἅγιο μὲ κλάμα καὶ μὲ λύπη.</p>

			<p>Φόνευσαν τὸν Ἰάκωβο οἱ ἄνομοι Ἑβραῖοι,<br>
			ποὺ κήρυξε Ἰησοῦ Χριστὸ μὲ δίχως νὰ τοὺς φταίῃ.</p>

			<p>Ἦταν πρῶτος ἐπίσκοπος τῶν Ἱεροσολύμων,<br>
			ἦταν γεμάτος ἀρετὲς πολλὲς καὶ ἐλεήμων.</p>

			<p>Ὦ Ἅγιε Ἰάκωβε Αὐτάδελφε Κυρίου,<br>
			εὔχου γιὰ ἐμᾶς νὰ ἔχωμε ζωὴν τοῦ Τρισαγίου.</p>

			</td>
		</tr>
	</table>
</div>

<hr>

</body>

</html>