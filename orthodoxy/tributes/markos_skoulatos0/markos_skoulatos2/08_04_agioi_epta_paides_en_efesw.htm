<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιοι Επτά Παίδες εν Εφέσω</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιοι Ἑπτὰ Παῖδες</h1>

<p style="text-align: center">4 Αὐγούστου (καὶ 22 Ὀκτωβρίου)</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Τὸ ἔτος ἦν μετὰ Χριστὸν διακόσια πενήντα δύο,<br>
			ποὺ ἔζησαν οἱ ἅγιοι ἐπὶ βασιλιὰ Δεκίου.</p>

			<p>Ἑπτὰ ἦσαν στὸν ἀριθμὸ τότε τὰ παλικάρια,<br>
			στὸν ἀσεβῆ τὸ βασιλιὰ δὲν ἔκαμαν παζάρια.</p>

			<p>Περιουσία στοὺς πτωχοὺς μοιράσανε καὶ μπῆκαν,<br>
			εἰς ἓν μεγάλο σπήλαιον ἐπῆγαν καὶ κρυφτῆκαν.</p>

			<p>Θεὸ ἐπαρακάλεσαν νὰ τοὺς ἐλευθερώσῃ,<br>
			ἀπ᾿ τὸ βασιλέα Δέκιον αὐτοὺς νὰ τοὺς γλιτώσῃ.</p>

			<p>Τοὺς ζήτησε ὁ βασιλιὰς κοντὰ νὰ πλησιάσουν,<br>
			τὰ ἄψυχα τὰ εἴδωλα νὰ πᾶν᾿ νὰ θυσιάσουν.</p>

			<p>Ἔμαθε ὅτι ἤτανε μέσ᾿ στὴ σπηλιὰ κρυμμένοι,<br>
			καὶ τὸν ἐπληροφόρησαν πὼς εἶν᾿ ἀποθαμένοι.</p>

			<p>Θεοδόσιος ἦν βασιλιὰς μετὰ διακόσια χρόνια,<br>
			καὶ τότε νέα αἵρεσι ἐφάνη στὸν αἰώνα.</p>

			<p>Δὲν πίστευαν ὅτι νεκροὶ πὼς θὰ ἀναστηθοῦνε,<br>
			πλανήθηκαν, δὲν ξέρανε καὶ αὐτοὶ τὶ νὰ γενοῦνε.</p>

			<p>Ἐπένθησε ὁ βασιλιάς, καθημερινὰ θρηνοῦσε,<br>
			καὶ ἀπὸ τὰ βάθη τῆς ψυχῆς θερμὰ παρακαλοῦσε.</p>

			<p>Καὶ ὁ Θεὸς ποὺ ὁ βασιλιὰς ἔκανε προσευχή του,<br>
			δὲν παραβλέπει δάκρυα ἀπὸ τὴ δέησί του.</p>

			<p>Ὁ ἰδιοκτήτης τῆς σπηλιᾶς θέλει νὰ μεγαλώσῃ,<br>
			νὰ εἶναι πιὸ εὐρύχωρο, ἐπέκτασι νὰ δώσῃ.</p>

			<p>Τὶς πέτρες ὅταν κύλησε ποὺ ἔφραζαν τὴν πόρτα,<br>
			οἱ ἅγιοι ἐξύπνησαν σὰν νὰ κοιμόταν πρῶτα.</p>

			<p>Συνομιλοῦσαν ὅλοι τους ἐτότε μάνι μάνι,<br>
			διακόσια χρόνια πέρασαν ποὺ εἴχανε πεθάνει.</p>

			<p>Νόμιζαν γιὰ τὸ Δέκιο τὸ βασιλιὰ πὼς ζοῦσε,<br>
			πὼς θὰ τοὺς ἀνακάλυπτε καὶ θὰ τοὺς τυραννοῦσε.</p>

			<p>Λέγανε πὼς ἂν συλληφθοῦν θὰ ἦσαν αὐτοὶ γενναῖοι,<br>
			ἂν βασιλιὰς ὁ Δεκιος γιὰ εἴδωλα τοὺς λέει.</p>

			<p>Ἔστειλαν τὸν Ἰάμβλιχο ἄρτους νὰ ἀγοράσῃ,<br>
			νόμιζαν χτὲς τ᾿ ἀπόγευμα πὼς εἴχανε χορτάσει.</p>

			<p>Πῆγε λοιπὸν στὴν Ἔφεσο καὶ τότε ἀποροῦσε,<br>
			βλέπει σημεῖο τοῦ σταυροῦ, Δέκιο δὲ θωροῦσε.</p>

			<p>Τοὺς ἄρτους σὰν ἀγόρασε βλέπει τὸν ἀρτοπώλη,<br>
			ἔβλεπε τὰ νομίσματα μὲ προσοχή του ὅλη.</p>

			<p>Ποῦ βρῆκε τὰ νομίσματα, τοῦ λένε τοῦ παιδίου,<br>
			ποὺ χαραγμένη ἤτανε εἰκόνα τοῦ Δεκίου.</p>

			<p>Τὸν πῆγαν στὸν ἀνθύπατο ἀνάκρισι νὰ γίνῃ,<br>
			ποιὸς ἦταν ὁ πατέρας του τὴν ἐποχὴ ἐκείνη.</p>

			<p>Τοῦ εἶπε τὰ ὀνόματα, μὰ ἦσαν ξεχασμένα,<br>
			διακόσια χρόνια ἤτανε ἐτότε περασμένα.</p>

			<p>Ἐτότε εἶχεν ἡ Ἔφεσος ἐπίσκοπο Μαρῖνον,<br>
			ἄκουσε τὴ συζήτησι καὶ μίλησε μ᾿ ἐκεῖνον.</p>

			<p>Ἐνύσταξαν οἱ ἅγιοι, ἔπεσαν κοιμηθῆκαν,<br>
			καὶ ὅλοι στὸν αἰώνιο ὕπνο καταταχτῆκαν.</p>

			<p>Ἔδειξαν τὴν ἀνάστασι ποὺ λέγει ἡ ἐκκλησία,<br>
			ποὺ θὰ γενῇ εἰς τοῦ Χριστοῦ Δευτέρα Παρουσία.</p>

			</td>
		</tr>
	</table>
</div>

<hr>

</body>

</html>