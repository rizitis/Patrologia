<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Προφήτης Μωϋσής ο θεόπτης</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Προφήτης Μωϋσῆς ὁ θεόπτης</h1>

<p style="text-align: center">4 Σεπτεμβρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Τὸ χίλια πεντακόσια ἑβδομῆντα ἕνα π.Χ. στὴν Αἴγυπτο ἐγεννήθη,<br>
			καὶ στὸ παλάτι Φαραὼ ἐκεῖ ἐγαλουχήθη.</p>

			<p>Γυναίκα Ἰσραηλινὴ ἤτανε ἡ μητέρα,<br>
			ποὺ ἐγέννησε τὸν Μωϋσῆ στὴν Αἴγυπτο μιὰ ἡμέρα.</p>

			<p>Ἰσραηλίτες πλήθυναν μὲ τὴν παιδοποιία,<br>
			ἔβγαλαν νόμο Φαραὼ στὶς μαῖες ὁδηγία.</p>

			<p>Ἑβραίων ὅσα ἦν παιδιὰ γεννῶνται καὶ ἀγόρια,<br>
			στὸν Νεῖλο νὰ τὰ πνίγουνε, μὲ δίχως στενοχώρια.</p>

			<p>Γεννήθηκε ὁ Μωϋσῆς, τὸν πῆρε ἡ ἀδελφή του,<br>
			καὶ εἰς τὸν Νεῖλο ποταμὸ κατέβηκε μαζί του.</p>

			<p>Μέσα σ᾿ ἕνα κιβώτιο κλείνει τὸ ἀγοράκι,<br>
			στὴν ὄχθη ἐκεῖ ἡ Μαριὰμ ἐκρύφθηκε λιγάκι.</p>

			<p>Ἡ θυγατέρα Φαραὼ στὸν Νεῖλο κατεβαίνει,<br>
			μαζὶ μὲ ὑπηρέτριες τὸ σῶμα της νὰ πλένῃ.</p>

			<p>Σὰν εἶδε τὸ κιβώτιο σταμάτησε λιγάκι,<br>
			τὸ ἄνοιξε, εἶχε μέσα του ἕνα μικρὸ ἀγοράκι.</p>

			<p>Ἔκλαιγε, τὸν λυπήθηκε, ἡ Μαριὰμ προβαίνει,<br>
			πίσω ἀπὸ τὴν καλαμιὰ ποὺ ἦταν κρυμμένη.</p>

			<p>Βασιλοπούλα ἀρρώστησε ἂν θέλει νὰ τῆς φέρῃ,<br>
			τὴ μάνα ποὺ τὸ γέννησε ἂν τὴν ἐνδιαφέρῃ.</p>

			<p>Βασιλοπούλα δέχτηκε τότε μὲ προθυμία,<br>
			τὸ θήλαζε ἡ μάνα του, μικρὸ στὴν ἡλικία.</p>

			<p>Μεγάλωσε ὁ Μωϋσῆς, τὸν κράτησε κοντά του,<br>
			τὸν κράτησε ὁ Φαραὼ εἰς τὰ ἀνάκτορά του.</p>

			<p>Σαράντα χρόνια ἐσπούδαζε ἐκεῖ φιλοσοφία,<br>
			λυπᾶται τοὺς ὁμοεθνεῖς γιὰ τὴν παρανομία.</p>

			<p>Εἶδε ἕναν Αἰγύπτιο νὰ δέρνῃ ἕναν Ἑβραῖο,<br>
			τοῦ φάνηκε παράνομο καὶ σκότωσε τὸ νέο.</p>

			<p>Τὸν κυνηγᾶ ὁ βασιλιὰς γιὰ νὰ τὸν θανατώσῃ,<br>
			καὶ φεύγει ἀπὸ ἀνάκτορα ζωή του νὰ γλιτώσῃ.</p>

			<p>Στὸ δρόμο ποὺ ἐβάδιζε βρῆκε ἕνα πηγάδι,<br>
			ἑπτὰ κοπέλες μὲ νερὸ πότιζαν τὸ κοπάδι.</p>

			<p>Βοήθησε στὸ πότισμα ἐκείνη τὴν ἡμέρα,<br>
			ὡς δῶρο ὁ πατέρας της τοῦ δίνει θυγατέρα.</p>

			<p>Τὴν πῆρε γιὰ γυναίκα του, τὴν λέγανε Σεπφώρα,<br>
			τὸν πεθερό του Ἰοθώρ, ἔτσι τὸν λέγαν τώρα.</p>

			<p>Ξαγνίζεται ὁ Μωϋσῆς, βάτο εἶδε ποὺ καιγόταν,<br>
			ἦταν γεμάτος στὴ φωτιὰ καὶ δὲν κατακαιγόταν.</p>

			<p>Τὸ θαῦμα αὐτὸ προέλεγε καὶ εἶχε τὴν αἰτία,<br>
			πὼς θὰ γεννοῦσε τὸ Χριστὸ Παρθένος Παναγία.</p>

			<p>Πῆγε στὴ βάτο ὁ Μωϋσῆς, κοντὰ σὰν πλησιάζει,<br>
			τὸ ὄνομα τοῦ Μωϋσῆ μιὰ φωνὴ φωνάζει.</p>

			<p>Ὁ τόπος εἶναι ἱερὸς καὶ πρὶν νὰ πλησιάσῃ,<br>
			νὰ βγάλῃ ὑποδήματα καὶ τότε κοπιάσῃ.</p>

			<p>Στὸ Μωϋσῆ μιλεῖ Θεός, ἐντολὴ τοῦ εἶχε δώσει,<br>
			Ἰσραηλίτες στὴν Αἴγυπτο νὰ τοὺς ἐλευθερώσῃ.</p>

			<p>Ὁ Μωϋσῆς φοβήθηκε, σκέπασε πρόσωπό του,<br>
			τοῦ ἔδωσε γιὰ συντροφιὰ Ἀαρὼν τὸν ἀδελφό του.</p>

			<p>Ὁ Μωϋσῆς πάει στὴν Αἴγυπτο μὲ Ἀαρὼν παρέα,<br>
			εἰδοποιεῖ ὁμοεθνεῖς γιὰ τοῦ Θεοῦ ἰδέα.</p>

			<p>Ὁ Μωϋσῆς μὲ Ἀαρὼν στὸν Φαραὼ πηγαίνει,<br>
			νὰ πάρῃ τοὺς ὁμοεθνεῖς, μὰ δὲν τὰ καταφέρνει.</p>

			<p>Διώχνει Θεοῦ τὴν ἐντολή, ἔλαβε τιμωρία,<br>
			δέκα πληγὲς τοὺς ἔστειλε, δὲ δίνει σημασία.</p>

			<p>Τέλος φοβᾶται ὁ Φαραὼ καὶ δίνει ἄδειά του,<br>
			Ἰσραηλίτες νὰ διαβοῦν στὴ χώρα τὴ δικιά τους.</p>

			<p>Ἐκτὸς τὰ γυναικόπαιδα ἑξακόσιες χιλιάδες,<br>
			οἱ ἄνδρες εἰς τὴν Αἴγυπτο κατοίκησαν σ᾿ ὁμάδες.</p>

			<p>Τοὺς ὁδηγοῦσε ὁ Θεὸς στὸν δρόμο ὅλη ἡμέρα,<br>
			τοὺς σκέπαζε ἕνα σύννεφο καὶ πέρνανε ἀέρα.</p>

			<p>Σὰν στύλος ἦταν φωτιᾶς, σὰν ἔρχονταν τὸ βράδυ,<br>
			ἔβλεπαν καὶ περπάταγαν μέσα εἰς τὸ σκοτάδι.</p>

			<p>Ὁ Φαραὼ μετάνιωσε ποὺ φύγαν μακριά του,<br>
			μὲ τὸ στρατὸ τοὺς κυνηγᾶ, νὰ ξαναρθοῦν κοντά του.</p>

			<p>Στὴν Ἐρυθρὰ τὴν θάλασσα φτάνουν οἱ Ἰσραηλίτες,<br>
			Αἰγύπτιοι τοὺς κυνηγοῦν, κλέπτες καὶ λωποδύτες.</p>

			<p>Ὁ Μωϋσῆς ἀπὸ τὸν Θεὸ θεία ζητᾶ βοήθεια,<br>
			καὶ τότε θαῦμα φοβερὸ ἐφάνηκε στ᾿ ἀλήθεια.</p>

			<p>Μὲ τὸ ραβδί του σταύρωσε τὴν θάλασσα στὸ βάθος,<br>
			τοῖχος γινῆκαν τὰ νερά, εἶναι ξερὸς ὁ πάτος.</p>

			<p>Οἱ Ἰσραηλίτες πέρασαν, θάλασσα εἶχαν γίνει,<br>
			πάλι σταυρώνει θάλασσα καὶ τὸ νερὸ τοὺς πνίγει.</p>

			<p>Τρεῖς μέρες μέσ᾿ στὴν ἔρημο κάνουν πεζοπορία,<br>
			ἐπέζησαν καὶ ὁ Μωϋσῆς κάνει θαυματουργία.</p>

			<p>Τότε μὲ ἐντολὴ Θεοῦ πικρὸ νερὸ γλυκαίνει,<br>
			ποὺ ἕνα ξύλο βούτηξε, τὸν κόσμο ξεδιψαίνει.</p>

			<p>Καὶ ὁ λαὸς στὸν Μωϋσῆ παράπονα τοῦ κάνουν,<br>
			ὅτι ἤθελαν στὴν Αἴγυπτο νὰ μείνουν, νὰ πεθάνουν.</p>

			<p>Καὶ ὁ Θεὸς στὴν ἔρημο τοὺς ἔτρεφε μὲ μάννα,<br>
			σὰν μέλι ἤτανε γλυκό, λευκὸ σὰν κουραμάνα.</p>

			<p>Σώθηκε πάλι τὸ νερό, καὶ ὁ λαὸς γογγύζει,<br>
			μὲ τὸ ραβδὶ ὁ Μωϋσῆς στὸ βράχο θὰ χτυπήσῃ.</p>

			<p>Βγῆκε ἄφθονο νερό, ὁ κόσμος ξεδιψάει,<br>
			καὶ τότε στόμα καὶ καρδιὰ Θεὸν δοξολογάει.</p>

			<p>Στρατεύματα Ἀμαληκιτῶν βγαίνουν τοὺς πολεμοῦν,<br>
			καὶ μὲ τὴν χάρι τοῦ Θεοῦ κι ἐκείνους τοὺς νικοῦν.</p>

			<p>Ἀπέναντι Ὄρος Σινᾶ πῆγαν Ἰσραηλῖτες,<br>
			στρατοπέδευαν ἐκεῖ σὰν οὐρανοπολῖτες.</p>

			<p>Τοὺς ἄφησε ὁ Μωϋσῆς, στὸ Ὄρος ἀνεβαίνει,<br>
			ἀπὸ τὰ χέρια τοῦ Θεοῦ δέκα ἐντολές του παίρνει.</p>

			<p>Κατέβηκε ἀπὸ Σινᾶ, λαόν του ἀνταμώνει,<br>
			χρυσὸ μοσχάρι γιὰ Θεὸ εἴχανε φτιάξει μόνοι.</p>

			<p>Ἐθύμωσε ὁ Μωϋσῆς, ρίχνει τὶς πλάκες κάτω,<br>
			καὶ τὸ μοσχάρι ἔκαψε, ἦταν στάχτη στὸν πάτο.</p>

			<p>Ὁ κόσμος μετενόησε γιὰ ἀσέβειά του τόση,<br>
			ποὺ ὁ προφήτης Μωϋσῆς τοὺς εἴχενε μαλώσει.</p>

			<p>Συγχώρεσε ὁ Θεὸς λαὸ γιὰ τὴ μετάνοιά του,<br>
			ξανανεβαίνει Μωϋσῆς, παίρνει τὶς ἐντολές του.</p>

			<p>Ὁ Μωϋσῆς τρεῖς ἑορτὲς ἔδωσε γιὰ ἀργία,<br>
			τὸ Πάσχα, τὴ Πεντηκοστὴ καὶ τὴ Σκηνοπηγία.</p>

			<p>Σαράντα ἡμέρες περπατοῦν γῆ Χαναὰν διαβαίνουν,<br>
			σταφύλι ἀπὸ κληματαριὰ ἔφαγαν καὶ χορταίνουν.</p>

			<p>Ὅμως ὁ κόσμος Ἰσραὴλ εἶχε ἀχαριστία,<br>
			Μωϋσῆς καὶ Ἀαρὼν μὲ ὀλιγοπιστία.</p>

			<p>Ἰσραηλίτες ἔφτασαν στὰ σύνορα Παλαιστίνης,<br>
			μὲ Μωϋσῆ καὶ Ἀαρὼν τὰ ἔβαζαν ἐκεῖνοι.</p>

			<p>Πάνω στὸ Ὃρ ποὔναι βουνὸ ὁ Ἀαρὼν πεθαίνει,<br>
			τριάντα ἡμέρες ὁ λαὸς στὴ θλίψι μέσα μένει.</p>

			<p>Οἱ Ἀμοραῖοι πολεμοῦν καὶ οἱ Μαδιανῖτες,<br>
			μὰ ὅλους τοὺς ἐνίκησαν αὐτοὺς οἱ Ἰσραηλῖτες.</p>

			<p>Στὴν γῆ Μωὰβ σὰν ἔφτασαν θέλει νὰ τοὺς μιλήσῃ,<br>
			ὁ Μωϋσῆς ὁμόεθνος γιὰ νὰ τοὺς ὠφελήσῃ.</p>

			<p>Ἀνάφερε εἰς τὸν Θεὸν πολλὲς εὐεργεσίες,<br>
			ποὺ πάντα τους προστάτευε ἀπὸ τὶς κακουχίες.</p>

			<p>Τὸν Ἰησοῦ υἱὸν Ναυῆ ἄφησε στὸ πλευρό του,<br>
			μὲ ἐντολὴ ἀπ᾿ τὸν Θεὸ αὐτὸν διάδοχό του.</p>

			<p>Ὅλους ἀποχαιρέτησε, στὸ Ὄρος ἀνεβαίνει,<br>
			βλέπει τὴ γῆ τὴ Χαναὰν καὶ τότε ἀποθαίνει.</p>

			<p>Ἔζησε ἑκατὸν εἴκοσι ὁ Μωϋσῆς στὰ ἔτη,<br>
			τὸ σῶμα καὶ τὰ μάτια του, σ᾿ ὅλα ὑγεία ἔχει.</p>

			<p>Στὴν Διαθήκη παλαιὰ τὴν ἔγραψε ὡραία,<br>
			Πεντάτευχο καὶ δύο ὠδὲς τὰ χέρια τοῦ Μωϋσέα.</p>

			<p>Τὴν πρώτη ᾠδὴ εἰς Ἐρυθρᾶς τὴν ἔγραψε παραλία,<br>
			εὐχαριστία στὸν Θεὸ διὰ τὴν σωτηρία.</p>

			<p>Τὴν δεύτερη στὴν γῆ Μωὰβ ἐκεῖ τὴν εἶχε γράψει,<br>
			ποὺ ἡ ἁγνή του ἡ ψυχὴ ἐκεῖ εἶχε πετάξει.</p>

			<p>Ἕως τὴν Κωνσταντινούπολι ὁ Μέγας Κωνσταντῖνος,<br>
			ἁγία ράβδο Μωϋσῆ παρέλαβε ἐκεῖνος.</p>

			<p>Πεζὸς ἀπὸ ἀνάκτορα κάνει πεζοπορία,<br>
			παρέλαβε ὁ βασιλιὰς τὴν ράβδο τὴν ἁγία.</p>

			<p>Κτίζει ναὸ στὴν Παναγιὰ ὁ Μέγας Κωνσταντῖνος,<br>
			ράβδον ἐτοποθέτησε ἐκεῖ μὲ σεβασμὸ ἐκεῖνος.</p>

			<p>Τὴν εἶχε πάντα συντροφιὰ ἦταν βοήθειά του,<br>
			ἀργότερα στὰ ἀνάκτορα τὴν ἔφερε κοντά του.</p>

			<p>Μεγάλα καὶ θαυμάσια προφήτου Μωϋσέως,<br>
			ἡ πίστις καὶ τὰ ἔργα του, θεάρεστος, ὡραῖος.</p>

			<p>Ὅποιος διαβάσῃ γιὰ Μωϋσῆ θὰ τὸν ἐγκωμιάσῃ,<br>
			ἀφοῦ Θεόπτης ἔγινε, στὰ ὕψη ἔχει φτάσει.</p>

			<p>Καὶ ὁ Δεσπότης μας Χριστὸς στὴν Μεταμόρφωσί του,<br>
			προφήτη Ἠλία μαθητὲς ἐμίλησε μαζί του.</p>

			<p>Ἀφιερωμένη στὸν Θεὸ ἦταν ἡ ζωή του,<br>
			καὶ τώρα στὸν παράδεισο εὐφραίνεται ἡ ψυχή του.</p>

			<p>Δίκαιε Προφῆτα Μωϋσῆ καὶ σὺ Προφῆτα Ἠλία,<br>
			προσευχηθῆτε στὸν Θεὸ νὰ βροῦμε σωτηρία.</p>

			</td>
		</tr>
	</table>
</div>

<hr>

</body>

</html>