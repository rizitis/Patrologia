<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγιος Ιερομάρτυς Αντίπας Περγάμου</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Ἱερομάρτυς Ἀντίπας Περγάμου</h1>

<p style="text-align: center">11 Ἀπριλίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Ἡ ἐκκλησία τὸν τιμᾶ ἕνδεκα Ἀπριλίου,<br>
			μνήμη Ἱερομάρτυρος Ἀντυπὰ τοῦ Ἁγίου.</p>

			<p>Στὴν Περγάμο γεννήθηκε, εἰς τὴν Μικρὰν Ἀσία,<br>
			καὶ ἦταν ἀστέρι φωτεινὸ εἰς τὴν Ὀρθοδοξία.</p>

			<p>Προτοῦ νὰ γίνῃ Χριστιανὸς ἦν ἀρετὲς γεμάτος,<br>
			ἀγάπη καὶ ταπείνωσι, πραότης δίχως πάθος.</p>

			<p>Μεγάλωσε κι ἐσπούδασε τὴν ἐποχὴ ἐκείνη,<br>
			ἔγινε τέλειος γιατρός, μέγας στὴν ἐπιστήμη.</p>

			<p>Τὰ δόντια ἔκανε καλὰ σὰν πόναγε τὸ στόμα,<br>
			καὶ ὅλοι ἔτρεχαν σ᾿ αὐτὸν καὶ οἱ ἐχθροὶ ἀκόμα.</p>

			<p>Ἀρρώστους πάντα φρόντιζε νὰ βροῦνε τὴν ὑγεία,<br>
			ποτὲ δὲν ἔφερνε στὸ νοῦ τὴν φιλοχρηματία.</p>

			<p>Ἐγιότρευε τοὺς πλούσιους, μὰ καὶ τὰ πτωχαδάκια,<br>
			δὲν ἔβλεπε τὴν τσέπη του ἂν ἔχει παραδάκια.</p>

			<p>Ἤτανε τότε ἐποχὴ πρώτου Χριστοῦ αἰώνα,<br>
			ποὺ ἐβαπτίστη χριστιανὸς στῶν Ἀποστόλων χρόνια.</p>

			<p>Ἔλαβε μέσα του χαρά, ἐσκίρτησε ἡ καρδία του,<br>
			ποὺ πίστεψε εἰς τὸν Χριστὸν καὶ εἶχε βοήθειὰν του.</p>

			<p>Γιατὶ σὰν ἐβαπτίστηκε ἐγιάτρευε τὸ σῶμα,<br>
			σ᾿ ἀνθρώπους ἐθεράπευε καὶ τὴν ψυχὴ ἀκόμα.</p>

			<p>Τοὺς ἔκανε κηρύγματα γιὰ τοῦ Χριστοῦ θρησκεία,<br>
			ποὺ στὸ σκοτάδι ζούσανε στὴν εἰδωλολατρία.</p>

			<p>Ζοῦσε ἱεραποστολικὰ ὅλα τὰ χρόνια ἐκεῖνα,<br>
			ἀγκάθια ἐξερίζωνε καὶ φύτευε τὰ κρίνα.</p>

			<p>Ὅλοι μέσα στὴν Περγάμο τὸν εἴχανε καμάρι,<br>
			καὶ πήγαιναν οἱ ἄρρωστοι ποιὸς νὰ τὸν πρωτοπάρῃ.</p>

			<p>Ἤτανε τότε ἐποχὴ Ἀντίπα τοῦ Ἁγίου,<br>
			στὴν Περγάμο ἐκήρυτταν Ἀπόστολοι Κυρίου.</p>

			<p>Ἐπίσκοπος στὴν Πέργαμο ὁ Γάϊος τότε ἦταν,<br>
			σὰν πέθανε ἐψήφισαν οἱ Ἀπόστολοι Ἀντίπα.</p>

			<p>Ἀφοῦ τὸν χειροτόνησαν, τὸν εἶχαν κάθε ἡμέρα,<br>
			γιατρὸ μὰ καὶ ἐπίσκοπο σὰν φωτεινὸ ἀστέρα.</p>

			<p>Ἐκήρυττε Ἰησοῦ Χριστόν, κάνει διδασκαλία,<br>
			εἰδωλολάτρες γύρισε εἰς τοῦ Χριστοῦ θρησκεία.</p>

			<p>Ἄγριον τότε διωγμὸν τὴν ἐποχὴ ἐκείνη,<br>
			εἰδωλολάτρες ἔκαμαν πρὸς τὴν χριστιανοσύνη.</p>

			<p>Στὴν Πέργαμο τὰ εἴδωλα εἶχαν ἀκολασία,<br>
			τὸν ψεύτικο εἴχανε βωμὸ ἐκεῖ θεοῦ τοῦ Δία.</p>

			<p>Προσεύχεται ὁ Ἅγιος διὰ τοὺς ἀσθενεῖς του,<br>
			νὰ θεραπεύσῃ ὁ Θεὸς σῶμα καὶ τὴν ψυχή τους.</p>

			<p>Εἰδωλολάτρες τρόμαξαν διὰ τὴν θεραπείαν,<br>
			τοὺς γιάτρευε ὁ ἅγιος, δὲν εἶχαν πελατεία.</p>

			<p>Ἔφριξαν οἱ δαίμονες καὶ διαμαρτυρία,<br>
			ἔκανε στοὺς ἱερεῖς τῆς εἰδωλολατρίας.</p>

			<p>Ὅλους ἀκινητοποίησε ἐνέργεια τοῦ Ἀντίπα,<br>
			καὶ τώρα μέσα στὸ νερὸ ἐκάνανε μιὰ τρύπα.</p>

			<p>Τότε ὁ Δομετιανὸς εἶχε αὐτοκρατορία,<br>
			χριστιανομάχος ἤτανε πάνω στὴν ἐξουσία.</p>

			<p>Ἔβγαλε μιὰ ἄδεια, Ἅγιο συλλαμβάνει,<br>
			τότε τὸν ὑποχρέωσε ἀνάκρισι νὰ κάνῃ.</p>

			<p>Ὁ ἡγεμόνας τοῦ εἶπε νὰ ἀλλάξῃ τὴν θρησκεία,<br>
			νὰ πάῃ ἀπὸ τὸν Χριστὸν στὴν εἰδωλολατρία.</p>

			<p>Τοῦ ἀπαντᾷ ὁ ἅγιος· ἔκαμες βλασφημία,<br>
			δὲν γίνομαι ἐγὼ ἀρνητὴς εἰς τοῦ Χριστοῦ θρησκεία.</p>

			<p>Ὀργίστηκαν οἱ τύραννοι στὰ λόγια τοῦ Ἁγίου,<br>
			σκεπτόταν τότε γιὰ ποινὴ μεγάλου μαρτυρίου.</p>

			<p>Καὶ τότε ἀποφάσισαν καμίνι νὰ ἀνάψουν,<br>
			καὶ σὲ ἀγγεῖο χάλκινο τὸν ἅγιο νὰ κάψουν.</p>

			<p>Τὸν πῆραν οἱ βασανιστὲς καὶ σὰν δαιμονισμένοι,<br>
			τὸν ἐξαπλῶσαν καταγῆς, φωτιὰ τὸν περιμένει.</p>

			<p>Σὲ χάλκινο σχῆμα βοδιοῦ τοῦ ἔβαλαν τὸ σῶμα,<br>
			εἰδωλολάτρες στίβαξαν ξύλα πολλὰ ἀκόμα.</p>

			<p>Τὸ σύνθημα ἐδόθηκε μαρτύριο ν᾿ ἀρχίσῃ,<br>
			καὶ μέσ᾿ στὸ ἄγαλμα βοδιοῦ τὸ σῶμα του νὰ ψήσῃ.</p>

			<p>Τώρα γελοῦν οἱ ἄπιστοι καὶ τὸν κοροϊδεύουν,<br>
			καὶ σὰν τὸ ψάρι στὴ φωτιὰ θέλουν νὰ τὸν παιδεύουν.</p>

			<p>Ὁ Ἅγιος προσεύχεται, δὲν δίνει σημασία<br>
			σ᾿ ὅτι τοῦ λὲν εἰρωνικὰ γιὰ εἰδωλολατρία.</p>

			<p>Παρακαλεῖ ὁ Ἅγιος, λέγει στὴν προσευχή του,<br>
			νἄχῃ Θεόν του βοηθὸν εἰς ὅλη τὴν ζωήν του.</p>

			<p>Μὲ νίκη τὸ μαρτύριο ζητεῖ νὰ τελειώσῃ,<br>
			δικαιοκρίτης ὁ Θεός, στέφανο νὰ τοῦ δώσῃ.</p>

			<p>Προσεύχεται ὁ ὁ Ἅγιος εἰς τὸν Θεὸν ἀκόμα,<br>
			νὰ κάμῃ ἄρρωστους καλὰ στὰ δόντια καὶ στὸ στόμα.</p>

			<p>Ἔκαμε δέησι πολλὴ ὅσοι τὸν ἐνθυμοῦνται<br>
			καὶ τοῦ Ἅγίου ὄνομα ὅσοι ἐπικαλοῦνται.</p>

			<p>Μὲ προθυμία δέχτηκε δέησιν τοῦ Ἅγιου,<br>
			τοὖπε νὰ θεραπεύονται, τὸ στόμα τοῦ Κυρίου.</p>

			<p>Τελείωσε τὴν προσευχή, εὐθὺς τὰ μάτια κλείνει,<br>
			καὶ στὸν Θεὸν τὸν Ἅγιο ψυχή του παραδίνει.</p>

			<p>Καμάρωναν οἱ χριστιανοὶ τὴν γενναιοψυχία,<br>
			ποὺ ὁ ποιμενάρχης ἔκανε γιὰ τοῦ Θεοῦ θυσία.</p>

			<p>Δάκρυα συγκινήσεως ἔτρεχαν ἀπ᾿ τὰ μάτια,<br>
			ποὺ ἀπέκτησε ὁ Ἅγιος στὸν οὐρανὸ παλάτια.</p>

			<p>Στὴν Πέργαμο τὰ ἔθαψαν τὰ λείψανα Ἁγίου,<br>
			διότι ἤτανε ἐκεῖ τόπος τοῦ μαρτυρίου.</p>

			<p>Στὴν Πάτμο Ἱερᾶς Μονῆς τμῆμα ἁγίας κάρας,<br>
			βρίσκεται καὶ φυλάσσεται λειψανοθήκης αὔρας.</p>

			<p>Τὸ χέρι του τὸ δεξιὸ μονὴν τοῦ Διονυσίου,<br>
			στ᾿ Ἅγιον Ὄρος βρίσκεται Ἀντίπα τοῦ Ἁγίου.</p>

			<p>Λαύρα Μεγίστη βρίσκεται ἡ κάτω του σιαγόνα,<br>
			Ὄρους Ἁγίου στὴ μονὴ θὰ προσκυνοῦν αἰώνια.</p>

			<p>Μικρὸν τεμάχιον ὀστοῦν εἶναι στὴ Μυτιλήνη,<br>
			τὸ πήρανε γιὰ φυλαχτὸ τὴν ἐποχὴ ἐκείνη.</p>

			<p>Ἅγιε Ἀντίπα σκέψου μας ὅλους στὴν προσευχή σου,<br>
			νὰ βροῦμε ἔλεος Θεοῦ νἄχωμε τὴν εὐχή σου.</p>

			</td>
		</tr>
	</table>
</div>

<hr>

</body>

</html>