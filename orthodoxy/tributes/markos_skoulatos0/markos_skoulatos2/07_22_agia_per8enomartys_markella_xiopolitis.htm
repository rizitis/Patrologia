<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγία Παρθενομάρτυς Μαρκέλλα</title>
<link rel="stylesheet" type="text/css" href="../styles.css">
</head>

<body lang="el">

<h1>Ἁγία Παρθενομάρτυς Μαρκέλλα</h1>

<p style="text-align: center">22 Ἰουλίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Τριακόσια ἔτη μετὰ Χριστὸν γεννήθηκε ἡ Μαρκέλλα,<br>
			καὶ εἰς τῆς Χίου τὸ νησὶ ἦν ὄμορφη κοπέλα.</p>

			<p>Πῆρε ἀπ᾿ τὴ μητέρα της καλὴ παιδαγωγία,<br>
			ἦταν σὲ ὅλα φρόνιμη, μικρὴ στὴν ἡλικία.</p>

			<p>Ὀρφάνεψε ἀπὸ μικρὴ ὅμως ἀπὸ μητέρα,<br>
			καὶ εἶχε τότε σύντροφο μονάχα τὸν πατέρα.</p>

			<p>Μὲ ἁγνότητα μὰ καὶ σεμνὰ περνοῦσε τὴ ζωή της,<br>
			καὶ μὲ κοπέλες χριστιανὲς ἡ συναναστροφή της.</p>

			<p>Ἤθελε νἆναι ἀμόλυντη καὶ τοῦ Χριστοῦ μας νύφη,<br>
			καὶ εἰς τὴν βασιλεία τοῦ ἐκείνη νὰ ἀνήκῃ.</p>

			<p>Ἐνήστευε, προσεύχονταν, πήγαινε σ᾿ ἀγρυπνίες,<br>
			ἔτρεχε πάντα πρόθυμα στὶς Θεῖες λειτουργίες.</p>

			<p>Τιμοῦσε τὸν πατέρα της καὶ τὸν ὑπηρετοῦσε,<br>
			τοῦ ἔλεγε στὸ τέλος του θὰ τὸν γηροκομοῦσε.</p>

			<p>Εἶχε διπλὴ τὴν ὀμορφιά, στὸ σῶμα στὴν ψυχή της,<br>
			μὲ τὸ ἁγνὸ χαμόγελο περνοῦσε τὴ ζωή της.</p>

			<p>Τὴν φθόνησε ὁ διάβολος θέλει νὰ τὴν νικήσῃ,<br>
			καὶ στὴν ἀνηθικότητα νὰ τὴν ἐπολεμήσῃ.</p>

			<p>Ἐκείνη εἶχε τὸ Χριστὸ πάντοτε στὸ πλευρό της,<br>
			τοὺς λογισμοὺς τοὺς πονηροὺς ἔδιωχνε ἀπ᾿ ἐμπρὸς της.</p>

			<p>Ὑπερηφάνειας λογισμοὺς καὶ γιὰ τὴν ὀμορφιά της,<br>
			τῆς ἔβαζε ὁ πονηρὸς βρισκότανε μπροστά της.</p>

			<p>Ἀντιστεκόταν σταθερὰ στοῦ σατανᾶ τὰ βέλη,<br>
			εἶχε τὴν πίστι στὸ Χριστὸ τὸν ἔκανε κουρέλι.</p>

			<p>Ἐνίκησε τὸν σατανᾶ μὲ τὴν διαγωγή της,<br>
			τὴν φθόνησε δὲν ἄρεσε σ᾿ ἐκεῖνον ἡ ζωή της.</p>

			<p>Εὑρῆκε ἄλλο τέχνασμα Μαρκέλλας τὸν πατέρα,<br>
			τοῦ βάνει σάρκας ἔρωτα δική του θυγατέρα.</p>

			<p>Ἐπίστευε εἰς τὸν Χριστό, μὰ εἶχε ἀδιαφορία,<br>
			ὑστερημένος ἠθικῆς, δὲν πίστευε ἁμαρτία.</p>

			<p>Τοῦ ἔβαζε σκέψεις πονηρὲς τὴ νύκτα καὶ τὴ μέρα,<br>
			νὰ πάρῃ σὰν γυναίκα του, δική του θυγατέρα.</p>

			<p>Μελαγχολεῖ ὁ πατέρας της, δὲ θέλει νὰ τὴν βλέπῃ,<br>
			κουβέντα μὲ τοὺς γείτονες τῆς ἔλεγε δὲν πρέπει.</p>

			<p>Ἡ κόρη αὐτὴ τὴν ἀλλαγὴ σὰν εἶδε τοῦ πατέρα,<br>
			κλείστηκε μὲς στὸ δωμάτιο ἔκλαιγε νύκτα μέρα.</p>

			<p>Μονάχη ἀνακούφισι εἶχε τὴν προσευχή της,<br>
			νὰ τὴν φωτίζῃ ὁ Χριστὸς νὰ βρίσκεται μαζί της.</p>

			<p>Ἀκόμα κάνει προσευχὴ καὶ εἰς τὴν Παναγία,<br>
			πατέρας της νὰ γιατρευτῇ ἀπ᾿ τὴν μελαγχολία.</p>

			<p>Ὁ διάβολος τὸν πείραζε πέντε φορὲς καὶ δέκα,<br>
			τὴν κόρη του τὴν ἔβλεπε σὰν νὰ ἤτανε γυναίκα.</p>

			<p>Πρὶν τὴν ἀγριοκοίταζε, τώρα γλυκοκοιτάζει,<br>
			ὁ ἄθλιος τὴν κόρη του θέλει νὰ ἀτιμάζῃ.</p>

			<p>Μαρκέλλα σὰν κατάλαβε διάθεσι πατέρα,<br>
			σεισμὸς ἔγινε μέσα της, ἔκλαιγε νύκτα μέρα.</p>

			<p>Πρότασι δὲν ἀνέχτηκε, δὲν θέλει νὰ τὸν βλέπῃ,<br>
			γιὰ τὴν κακὴ διάθεσι νὰ κάνῃ ὅτι δὲν πρέπει.</p>

			<p>Ἐπῆγε πάνω στὸ βουνό, ἔφυγε ἀπὸ τὸ σπίτι,<br>
			ἐφοβήθη τὸν πατέρα της, ἀπὸ μπροστά του ἐκρύφτη.</p>

			<p>Παρακαλεῖ τὸν Κύριον αὐτὸς νὰ τὴν γλιτώσῃ,<br>
			καὶ ἀπὸ τὴν ἀτίμωσι νὰ τὴν ἐλευθερώσῃ.</p>

			<p>Ἕνας βοσκὸς ποὺ ἔβοσκε πρόβατα στ᾿ ἀκρογιάλι,<br>
			ἕνα κορίτσι ἔτρεχε καὶ εἶχε ξεπροβάλει.</p>

			<p>Ἐπῆγε καὶ ἐκρύφθηκε μέσα σὲ ἕνα βάτο,<br>
			καὶ καβαλάρη ὁ βοσκὸς βλέπει εὐθὺς τρεχάτο.</p>

			<p>Μήπως εἶδες τὴν κόρη μου τσομπάνο ἐρωτάει,<br>
			τοῦ δείχνει μὲ τὸ χέρι του τὴν βάτο· ἐκεῖ πάει.</p>

			<p>Ἐφώναζε ὁ πατέρας της, ἡ κόρη δὲν φωνάζει,<br>
			καὶ εὐθὺς ὁ ἀθεόφοβος φωτιὰ στὴν βάτο βάζει.</p>

			<p>Ἡ κόρη γιὰ νὰ μὴν καῇ εὐγῆκεν ἀπ᾿ τὴ βάτο,<br>
			καὶ βλέπει τὸν πατέρα της ὀπίσω της τρεχάτο.</p>

			<p>Μιὰ σαϊτιὰ τῆς ἔριξε ὁ ἀσεβὴς πατέρας,<br>
			καὶ πλήγωσε τὸ πόδι τῆς δικῆς του θυγατέρας.</p>

			<p>Τώρα τὸ αἷμα ἔτρεχε ἀπ᾿ τὴν πληγὴ ποτάμι,<br>
			τὴν Παναγιὰ παρακαλεῖ ἁμάρτημα μὴν κάμῃ.</p>

			<p>Καὶ τότε θαῦμα ἔγινε σχίσθηκε μιὰ πέτρα,<br>
			καὶ τὸ κορμί της χώρισε ἦταν στὰ ἴδια μέτρα.</p>

			<p>Κρύφτηκε τὸ σῶμα της, μὰ στήθη καὶ κεφάλι,<br>
			ὁ ἄσπλαχνος πατέρας της αὐτὸς τὰ κόβει πάλι.</p>

			<p>Ἀπεγνωσμένα προσπαθεῖ νὰ βγάλει τὴν Μαρκέλλα,<br>
			ὁ βράχος τὴν ἐφύλαξε παρθένο τὴν κοπέλα.</p>

			<p>Μαστοὺς καὶ τὸ κεφάλι της στὴ θάλασσα πετάει,<br>
			ἀπελπισμένος ἄθλιος δὲν ξέρει ποῦ νὰ πάῃ.</p>

			<p>Ἔτσι τὸ φωτοστέφανο ἐπῆρε ἡ κοπέλα,<br>
			καὶ εἶναι παρθενομάρτυρας Ἁγία ἡ Μαρκέλλα.</p>

			<p>Ἀπ᾿ τὸν νυμφίο τοῦ Χριστοῦ τὴν ἔχει στεφανώσει,<br>
			καὶ τὴν αἰώνιο ζωὴ αὐτὸς τῆς ἔχει δώσει.</p>

			<p>Καὶ τότε θαῦμα ἔγινε καὶ εἰς τὴ γῆ ἀκόμα,<br>
			ἡ πέτρα ἔγινε πηγὴ ποὺ ἔκρυψε τὸ σῶμα.</p>

			<p>Στὴν πέτρα ἀνέβλυσε νερὸ γιατρεύει τοὺς ἀνθρώπους,<br>
			ἄρρωστοι γίνονται καλά, ντόπιοι καὶ ἄλλους τόπους.</p>

			<p>Ἄθλιος ὁ πατέρας της, ἔγινε παιδοκτόνος,<br>
			ὡσὰν τὸν Κάϊν ἔτρεμε ποὺ ἦταν ἀδελφοκτόνος.</p>

			<p>Στὴν βάτο ἐκείνη ποὺ κρύφτηκε Μαρκέλλα ἡ ἁγία,<br>
			οἱ χριστιανοὶ τῆς ἔκτισαν ὡραία ἐκκλησία.</p>

			<p>Ὁ τόπος εἶναι ἱερός, σκηνὴ τοῦ μαρτυρίου,<br>
			γιορτάζεται ἡ μνήμη της εἴκοσι δύο Ἰουλίου.</p>

			<p>Καὶ τώρα λίγα θαύματα ἐδῶ θ᾿ ἀντιγραφθοῦνε,<br>
			νὰ γίνουν πιὸ θερμότεροι αὐτοὶ ποὺ ἀπιστοῦνε.</p>

			<p>Ἱερέας ἀπὸ τὴ Βολισσὸ ἄρρωστο εἶχε παιδί του,<br>
			ἐπῆγε στὸ ἁγίασμα λιγοπιστεῖ μαζί του.</p>

			<p>Μεγάλη τὴν ἀσθένεια ἐνόμιζε στὴ θέσι,<br>
			καὶ ὅτι τὸ ἁγίασμα δὲν θὰ τὴ θεραπεύσῃ.</p>

			<p>Στὸν ὕπνο του ἐφάνηκε ἐτότε ἡ Ἁγία,<br>
			τὸν ἱερέα ἤλεγξε διὰ τὴν ἀπιστία.</p>

			<p>Παιδί σου θὰ γένῃ καλά· τοὖπε, μὴν ἀμφιβάλῃς,<br>
			τὴν δύναμιν ἀπὸ τὸν Χριστὸ αὐτὸς τὴν ἔχει βάλει.</p>

			<p>Ἐτρόμαξε ὁ ἱερεὺς ποὺ εἶδε τὸ ὄνειρό του,<br>
			καὶ τώρα ἔμεινε πολὺ ἄφωνος ἑαυτός του.</p>

			<p>Κατόπιν μετανόησε, ἔφυγε ἡ ἀπιστία,<br>
			καὶ ἀμέσως ἦρθε στὸ παιδὶ ἡ ποθητὴ ὑγεία.</p>

			<p>Καὶ ἄλλος παπὰς εἶχε παιδὶ ποὺ ἦταν ἀρρωστημένο,<br>
			εἰς τὴν Ἁγία προσευχὴ καὶ εἶναι θεραπευμένο.</p>

			<p>Ἕνα παιδὶ ἦταν τυφλό, στ᾿ ἁγίασμα πηγαίνει,<br>
			ἐπλύθηκε τὰ μάτια του τὸ φῶς εὐθὺς προβαίνει.</p>

			<p>Ἦταν ἕνας παράλυτος μέσα στὴν Ἐκκλησία,<br>
			ἐκεῖ τὸν ἐθεράπευσε Μαρκέλλα ἡ Ἁγία.</p>

			<p>Καὶ ὅταν ἐτελείωσε ἡ θεία Λειτουργία,<br>
			ἐπῆγαν στὸ ἁγίασμα καὶ εἶδε θεραπεία.</p>

			<p>Τότε μιλοῦσε καθαρὰ γιατρεύτηκε τὸ στόμα,<br>
			ἔτρωγε καὶ ἔπινε νερὸ μέχρι ποὺ ζοῦσε ἀκόμα.</p>

			<p>Ἄνθρωπος ἀπ᾿ τὴ Βολισσὸ εἶχε πρησμένα πόδια,<br>
			καὶ τρία χρόνια ἤτανε ξερὰ σὰν καλαπόδια.</p>

			<p>Τὰ ἔπλυνε μὲ ἁγίασμα καὶ βρῆκε θεραπεία,<br>
			ποὺ τοῦ τὰ ἔκανε καλὰ Μαρκέλλα ἡ Ἁγία.</p>

			<p>Γυναίκα ἦταν παράλυτη κάτω ἀπὸ τὴ μέση,<br>
			γύριζε ὅλους τοὺς γιατροὺς ὅμως δὲν γιατρεύθη.</p>

			<p>Καὶ τότε ἐθυμήθηκε Μαρκέλλα τὴν Ἁγία,<br>
			τῆς ἔφεραν ἁγίασμα καὶ εἶδε θεραπεία.</p>

			<p>Ἔκτισαν στὴν Ἀμερικὴ ἁγίας ἐκκλησία,<br>
			στὰ σπίτια τῶν ὁμογενῶν πήγαινε ἡ ἅγια.</p>

			<p>Μιὰ Κυριακουλα Κουβαλᾶ ἀπὸ τὴν Ἀστορία,<br>
			νύκτα κτυποῦν τὴν πόρτα της, μᾶς λέγει ἡ ἰδία.</p>

			<p>Σὰν ἄνοιξε τὴν πόρτα της, βλέπει μιὰ κοπέλα,<br>
			κάστρο τῆς Χίου ἤτανε, τὴν λέγανε Μαρκέλλα.</p>

			<p>Πῶς εἶσαι στὴν Ἀμερική; ρωτᾶ ἡ Κυριακουλα,<br>
			λίγος καιρὸς ποὺ κάθομαι ἐδῶ, λέγει ἡ μικρούλα.</p>

			<p>26 δρόμους κάθομαι ἐδῶ στὴν Ἀστορία,<br>
			τῆς εἶπε εἰς τὸ ὄνειρο Μαρκέλλα ἡ Ἁγία.</p>

			<p>Φεύγει μετὰ τὸ ὄνειρο, βρίσκει τὴν ἐκκλησία,<br>
			ποὺ ἔκτισαν στὸ ὄνομα Μαρκέλλα τὴν Ἁγία.</p>

			<p>Γυναίκα ἦν παράλυτος εἶχε τὴν ἀτυχία,<br>
			ἐκ πολιομυελίτιδος νὰ χάσῃ τὴν ὑγεία.</p>

			<p>Πέντε χρονῶν σὰν ἤτανε τὸ δεξιό της πόδι,<br>
			μὲ δεκανίκι βάδιζε, ἦταν σὰν καλαπόδι.</p>

			<p>Ἐπῆγε στὸ ἁγίασμα, προσκύνησε Ἁγία,<br>
			Μαρκέλλα τὴν θαυματουργὸ καὶ βρῆκε θεραπεία.</p>

			<p>Ἁγία σὲ εὐχαριστῶ, ποὺ ἀξίωσες κι ἐμένα,<br>
			στὴ Χίο σὲ προσκύνησα, ἁμαρτωλὸς ἐσένα.</p>

			</td>
		</tr>
	</table>
</div>

<hr>

</body>

</html>