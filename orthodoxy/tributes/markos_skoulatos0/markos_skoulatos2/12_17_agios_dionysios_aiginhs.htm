<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Διονύσιος Αιγίνης ο εν Ζακύνθω</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Διονύσιος Αἰγίνης ὁ ἐν Ζακύνθω</h1>

<p style="text-align: center">17 Δεκεμβρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Ἡ Ἐκκλησία μας τιμᾶ ἡ μνήμη τοῦ Ἁγίου,<br>
			δέκατη ἑβδόμη τοῦ μηνὸς πάντοτε Δεκεμβρίου.</p>

			<p>Στὴ Ζάκυνθο ἐγεννήθηκε, Αἰγιαλὸς χωριό του,<br>
			Σιγοῦρος τὸ ἐπώνυμο τὸ πατρογονικό του.</p>

			<p>Μώκιος ὁ πατέρας του, Παυλίνα ἡ μητέρα,<br>
			ρίζες τῆς οἰκογένειας στὴν Ἰταλία πέρα.</p>

			<p>Ὁ Ἅγιος Γεράσιμος τὸν εἴχενε βαπτίσει,<br>
			ἀπὸ μικρὸς τὰ γράμματα Χριστοῦ εἶχε ἀγαπήσει.</p>

			<p>Τρεῖς γλῶσσες μὲ τὴ μόρφωσι τὶς εἶχε κατακτήσει,<br>
			ἑλληνική, λατινικὴ καὶ ἰταλικὴ ἐπίσης.</p>

			<p>Διάβαζε τὴν Ἁγία Γραφὴ καὶ ὅλους τοὺς πατέρες,<br>
			μαθήτευε κι ἐπέρναγε εὐλογημένες μέρες.</p>

			<p>Τίποτα ἀπ᾿ τὰ ἐγκόσμια δὲν τὸν ἐσυγκινοῦσε,<br>
			μόνο τὸν δρόμο τοῦ Θεοῦ ἐκεῖνο ἐζητοῦσε.</p>

			<p>Ἦταν εἴκοσι ἑνὸς ἐτῶν, γονεῖς του εἶχαν πεθάνει,<br>
			δίνει περιουσία του, σκέπτεται τὶ νὰ κάνῃ.</p>

			<p>Ἀπέναντι ἀπ᾿ την Ζάκυνθο εἶν᾿ ἕνα μοναστήρι,<br>
			Μονὴ Στροφάδων λέγεται καὶ ζοῦσαν καλογῆροι.</p>

			<p>Στὸ μοναστήρι ἀσκήθηκε νηστεία, ἀγρυπνία,<br>
			παρόλο ὁποὺ ἤτανε μικρὸς στὴν ἡλικία.</p>

			<p>Ἔλαβε τὸ ἀγγελικὸ σχῆμα τοῦ μοναχοῦ κοντά του,<br>
			καὶ Δανιὴλ τὸ ὄνομα τοὔδωσε ὁ γέροντάς του.</p>

			<p>Σὲ ἕνα χρόνο ἀργότερα ἔγινε ἱερέας,<br>
			Ἁγίους τόπους νὰ διαβῇ, ἔβαλε τὴν ἰδέα.</p>

			<p>Σ᾿ Ἀθήνα ὅταν ἔφθασε σ᾿ ἐπίσκοπο πηγαίνει,<br>
			νὰ πάρῃ εὐλογία του, ἐκεῖ τὸν περιμένει.</p>

			<p>Στὴν Αἴγινα ὁ ἐπίσκοπος μόλις εἶχε πεθάνει,<br>
			καὶ σκέφτηκε τὸν Δανιὴλ δεσπότη νὰ τὸν κάνῃ.</p>

			<p>Τότε ἐχειροτονήθηκε, ἄλλαξε ὄνομά του,<br>
			Διονύσιον τὸν λέγανε πνευματικὰ παιδιά του.</p>

			<p>Καὶ ἔγινε ἐπίσκοπος εἰς τὸ νησὶ Αἰγίνης,<br>
			διδάσκαλος, παιδαγωγὸς τῆς ἐποχῆς ἐκείνης.</p>

			<p>Ἦταν προστάτης ὀρφανῶν, χηρῶν ἡ βοηθεία,<br>
			πρόμαχος ἀκαταπόνητος γιὰ τὴν Ὀρθοδοξία.</p>

			<p>Ἦν διορατικότατος, εἶχε τὸ χάρισμά του·<br>
			ἕνας ἱερομόναχος εὑρίσκετο κοντά του.</p>

			<p>Εἶπε τὶς ἁμαρτίες του στὸν Ἅγιο Διονύση,<br>
			ἀλλὰ σὰν ἐτελείωσε εἶχε μιὰν ἀφήσει.</p>

			<p>Τοῦ ἐνθύμισε ὁ Ἅγιος μία του ἁμαρτία,<br>
			ποὺ δὲν τὴν ὁμολόγησε ἀπὸ ἀπροσεξία.</p>

			<p>Θυμᾶσαι, τοῦ εἶπε ὁ Ἅγιος, σὲ θεία λειτουργία<br>
			ποὺ θεῖος μαργαρίτης σοῦ ἔπεσε ἀπὸ ὀληγορία.</p>

			<p>Δακρύζει ὁ Παγκράτιος, λέγει τὴν ἐνοχή του,<br>
			τὸν νουθετεῖ ὁ Ἅγιος, χρυσὴ ἡ συμβουλή του.</p>

			<p>Τὸν ὕψωναν οἱ ἄνθρωποι, ἔτυχε τιμῶν κι ἀξίας,<br>
			μὰ ἄφησε τὸν θρόνο του, νὰ φύγῃ κενοδοξίας.</p>

			<p>Ἐδήλωσε παραίτησι, στὴν Ζάκυνθο πηγαίνει,<br>
			στὴν Αἴγινα οἱ χριστιανοὶ ἐμείνανε κλαμμένοι.</p>

			<p>Ἐπέθανε στὴ Ζάκυνθο γυναίκα ἀφορισμένη,<br>
			τὸ σῶμα ἦταν ἄλιωτο καὶ αὐτὴ ἀποθαμένη.</p>

			<p>Ὁ Ἅγιος προσεύχεται· διέλυσε τὸ σῶμα,<br>
			εὐθὺς μετὰ τὴν δέησι, κι ἔγινε πάλι χῶμα.</p>

			<p>Καὶ ἄλλο περιστατικὸ στὴ Ζάκυνθο εἶχε γίνει,<br>
			ἄκακος φαίνεται ὁ Ἅγιος τὴν ἐποχὴ ἐκείνη.</p>

			<p>Ὑπῆρχε ἔχθρα· σκότωσε κάποιος τὸν ἀδερφό του,<br>
			στὸ μοναστήρι ἔτρεξε καὶ ἔτρεμε ἐμπρός του.</p>

			<p>Τὸν ἐρωτᾷ ὁ Ἅγιος ποιὰ εἶναι ἡ αἰτία,<br>
			κρύψε με, λέγει ὁ φονιάς, φοβᾶμαι ἀστυνομία.</p>

			<p>Δίχως νὰ ξέρει ὁ φονιὰς τοῦ λέει μυστικό του,<br>
			ὁ ἄνθρωπος ποὺ σκότωσε ἦταν ὁ ἀδερφός του.</p>

			<p>Σὰν τ᾿ ἄκουσε ὁ Ἅγιος, συγκίνησι καὶ κλάμα,<br>
			μὰ τὸν φονιᾶ τὸν ἔκρυψε γιὰ νὰ μὴν πάθῃ πράμα.</p>

			<p>Τὸν Ἅγιον ἐρώτησε σὲ λίγο στρατιώτης,<br>
			ἂν εἶχε δεῖ ἐκεῖ φονιᾶ· δὲν ἔγινε προδότης.</p>

			<p>Ὁ Ἅγιος λέγει στὸ φονιὰ γιὰ νὰ μετανοήσῃ,<br>
			τοῦ εἶπε πὼς ἦταν ἀδερφὸς καὶ ἔπρεπε νὰ ζήσῃ.</p>

			<p>Τὸν τάϊσε, τὸν πότισε μὲ ἀνεξικακία,<br>
			μὲ ψέμα οἰκονομικὸ ἔφυγε ἀστυνομία.</p>

			<p>Τοῦ ἔδωσε τὰ ναῦλα του, τὸν ἔβαλε στὸ πλοῖο,<br>
			καὶ γιὰ τὴν Πελοπόννησο χαιρέτησε μ᾿ ἀντίο.</p>

			<p>Αἰσθάνθηκε ὁ Διονύσιος τότε τὴν κοίμησί του,<br>
			ποὺ στολισμένη ἤτανε ἡ ἅγια ψυχή του.</p>

			<p>Ἑβδομήντα καὶ πέντε ἐτῶν ἦταν στὴν ἡλικία,<br>
			στὸ μοναστήρι ἄφησε ὅλη περιουσία.</p>

			<p>Τὰ θαύματα εἶναι πολλὰ ποὺ ἔκανε στὴ ζωή του,<br>
			ἀκόμα περισσότερα μετὰ τὴν κοίμησί του.</p>

			<p>Στὸ μοναστήρι ἔτυχε ἕνας δαιμονισμένος,<br>
			χρίεται λάδι καντηλιοῦ καὶ εἶν᾿ θεραπευμένος.</p>

			<p>Ἀνέστησε νεκρὸ παιδί, ἔκλαιγαν οἱ γονεῖς του,<br>
			ὅταν τὸ εἶδαν ζωντανὸ χάρηκε ἡ ψυχή τους.</p>

			<p>Ἤτανε εἰς τὴν Ζάκυνθο ἕνας τυφλὸς τσαγκάρης,<br>
			εἰκόνα Ἁγίου φίλησε, τὸ φῶς του εἶχε πάρει.</p>

			<p>Κόρη τυφλὴ ἦταν ἐκεῖ μὰ καὶ καμπουριασμένη,<br>
			ἀλλὰ δὲν βρίσκει γιατρειά, εἶν᾿ στεναχωρημένη.</p>

			<p>Πατέρας της τὴν ἔφερε σ᾿ ἁγία λιτανεία,<br>
			περνάει Ἅγιο Λείψανο καὶ βρίσκει θεραπεία.</p>

			<p>Ἐξύπνησε μὲ ὄνειρο ναοῦ τὸν νεωκόρο,<br>
			τὸν ἔστειλε στὴν ἐκκλησιὰ νὰ δώσῃ ἕνα δῶρο.</p>

			<p>Σὰν ἄνοιξε τὴν ἐκκλησιὰ ὅμως τὴν ὥρα ἐκείνη,<br>
			καιγότανε ἕνα κουτὶ τῆς ἐλεημοσύνης.</p>

			<p>Εἶναι πολλὲς οἱ ἀρετὲς τ᾿ Ἁγίου Διονυσίου,<br>
			ποὺ οἱ πατέρες γράφουνε στὸ βίο τοῦ Ἁγίου.</p>

			<p>Στὴ Ζάκυνθο τὸν ἔχουνε οἱ χριστιανοὶ καμάρι,<br>
			ποτὲ δὲν τοὺς ἀρνήθηκε Ἅγιος τὴ χάρι.</p>

			<p>Ἅγιε Διονύσιε, μεγάλο τ᾿ ὄνομά σου,<br>
			ἀξίωσέ μας νἄχωμε πάντα βοήθειά σου.</p>

			</td>
		</tr>
	</table>
</div>

<hr>

</body>

</html>