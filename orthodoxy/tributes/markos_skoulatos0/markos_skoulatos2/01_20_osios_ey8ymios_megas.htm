<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Ευθύμιος ο Μέγας</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Εὐθύμιος ὁ Μέγας</h1>

<p style="text-align: center">20 Ἰανουαρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Ὁ Ὅσιος Εὐθύμιος ἦταν στὴνἈρμενία,<br>
			γεννήθηκε ἀπὸ γονεῖς Παῦλο καὶ Διονυσία.</p>

			<p>Ὅμως παιδὶ δὲν εἴχανε τότε τὰ πρῶτα χρόνια,<br>
			τὸ εἶχαν σὰν παράπονο, ἀλλὰ καὶ καταφρόνια.</p>

			<p>Ἔκαναν ὅμως προσευχὴ εἰς τὸν Θεὸν οἱ δύο,<br>
			ἀγόρι τοὺς ἐχάρισε σὲ ὅλο τους τὸ βίο.</p>

			<p>Εὐθύμιον τὸν βάπτισαν καὶ ἡ ὀνομασία,<br>
			σημαίνει ἀγαλλίαση, χαρὰ καὶ εὐθυμία.</p>

			<p>Τριῶν χρονῶν ὀρφάνεψε τότε ἀπὸ πατέρα,<br>
			ὅμως δὲν τὴν ἐκλόνισε χηρεία τὴν μητέρα.</p>

			<p>Ἐπῆρε τὸν Εὐθύμιο, ἐπίσκοπο ἀνταμώνει,<br>
			τὸν εἶχαν τάξει στὸν Θεὸ καὶ τὸν ἀφιερώνει.</p>

			<p>Ὅταν τὸν εἶδε ὁ ἐπίσκοπος καὶ τὰ χαρίσματά του,<br>
			ἀφοῦ ἦταν γιὰ ἀφιέρωσι, τὸν κράτησε κοντά του.</p>

			<p>Καὶ μελετοῦσε ὁ μικρὸς τοὺς βίους τῶν Ἁγίων,<br>
			ποὺ πάντα τοὺς θυμότανε σὲ ὅλο του τὸν βίον.</p>

			<p>Ἤθελε νὰ τοὺς μιμηθῇ καὶ ἅγιος νὰ γίνῃ,<br>
			Ἅγιος ἦταν χριστιανοὶ τὴν ἐποχὴ ἐκείνη.</p>

			<p>Ἦταν εἴκοσι ὀκτὼ χρονῶν τότε στὴν ἡλικία,<br>
			τότε τὸν χειροτόνησε διάκο καὶ ἱερέα.</p>

			<p>Ἐπίσκοπος Εὐτρώϊος τὸν πάει σὲ μοναστήρι,<br>
			ἡγούμενο τὸν ἔκανε ποὺ εἶχε καλογῆροι.</p>

			<p>Φροντίδες τοῦ μοναστηριοῦ τὸν εἴχανε ζαλίσει,<br>
			καὶ στὰ Ἱεροσόλυμα πῆγε νὰ προσκυνήσῃ.</p>

			<p>Προσκύνησε καὶ ἀσκητὰς ποὺ εἶχε συναντήσει,<br>
			στὴν ἔρημο μέσα βαθειὰ ἐπῆγε ἐκεῖ νὰ ζήσῃ.</p>

			<p>Στὴν Λαύρα πῆγε τῆς Φαρὰν ηὕρηκεν ἡσυχία,<br>
			σ᾿ ἕνα κελὶ ἐκάθησε καὶ ἔπλεκε βαΐα.</p>

			<p>Θεόκτιστος ὁ ἀσκητὴς ζοῦσε ἐκεῖ πλησίον,<br>
			καὶ ἐκάθισαν στὴν ἔρημο ὡς Κυριακὴ Βαΐων.</p>

			<p>Πάλι ξανακατέβαιναν καθένας στὸ κελί του,<br>
			καὶ ἔκανε τὴν ἄσκηση νὰ σώσῃ τὴν ψυχή του.</p>

			<p>Σὰν πέντε χρόνια πέρασαν στὴν ἔρημο πηγαίνουν,<br>
			εὑρῆκαν μεγάλο σπήλαιο, ἐκεῖ ἤθελαν νὰ μένουν.</p>

			<p>Ἐκεῖ δὲν εἴχανε ψωμὶ νὰ τρῶνε ὅπως πρῶτα,<br>
			μόν᾿ ἔτρωγαν καὶ χόρταιναν μὲ τοῦ ἀγροῦ τὰ χόρτα.</p>

			<p>Ἔφεραν μερικοὶ βοσκοὶ πρόβατα νὰ βοσκήσουν,<br>
			τοὺς δύο ἀναχωρητὰς εὐθὺς νὰ συναντήσουν.</p>

			<p>Ὅταν τοὺς εἶδαν οἱ βοσκοί, ἄφωνοι εἶχαν μείνει,<br>
			θάρρος τοὺς δίνουν οἱ ἀσκητὲς ποὺ εἶχαν καλωσύνη.</p>

			<p>Ἕνα παιδὶ θεράπευσε ἀπὸ τὴν Ἀραβία,<br>
			τὸ πῆγε ὁ πατέρας του· εἶχε παραλυσία.</p>

			<p>Ἐρχότανε οἱ ἄρρωστοι γιὰ νὰ θεραπευθοῦνε,<br>
			στὸν Ἅγιο Εὐθύμιο τὴν γιατρειὰ νὰ βροῦνε.</p>

			<p>Φεύγει μὲ ἕνα μαθητὴ πάει στὴν Ἀραβία,<br>
			εὑρῆκαν ἕνα σπήλαιο καὶ βρῆκαν ἡσυχία.</p>

			<p>Δὲν τὸν ἀφῆναν ἥσυχο νὰ ἔχῃ ἡσυχία,<br>
			τὸν βρήκανε τρία παιδιὰ ἀπ᾿ τὴν Καππαδοκία.</p>

			<p>Τὸν ἐπαρακαλέσανε νὰ γίνουν καλογῆροι,<br>
			τοὺς κράτησε καὶ συντροφιὰ μέσα στὸ μοναστήρι.</p>

			<p>Στὸν Ἅγιο Εὐθύμιον καθημερινῶς ἀνθρῶποι,<br>
			ἐπήγαιναν, τὸν ἔβλεπαν καὶ ἔφευγαν κατόπιν.</p>

			<p>Μιὰ μέρα τετρακόσιοι πήγανε ἀπὸ τὴν Ἀρμενία,<br>
			στὸν ἀρχοντάρη μίλησε γιὰ τὴν φιλοξενία.</p>

			<p>Λίγα εἶναι τὰ τρόφιμα, τοῦ λέγει ὁ ἀρχοντάρης,<br>
			τὰ ἄτομα εἶναι πολλὰ καὶ ποιὸς θὰ πρωτοπάρῃ.</p>

			<p>Σύρε, τοῦ λέγει ὁ ἄνθρωπος, νὰ πᾶς στὴν ἀποθήκη,<br>
			ἦταν γεμάτη ἀγαθά, ποὺ δὲν μπορεῖ ν᾿ ἀνοίξῃ.</p>

			<p>Μετάνιωσε ὁ μοναχὸς σὰν εἶδε αὐτὸ τὸ θαῦμα,<br>
			συγνώμη ἀπ᾿ τὸν ἅγιο ζητοῦσε ἐν τῷ ἅμα.</p>

			<p>Τοῦ ἔκανε ἕνα μάθημα γιὰ τὴν φιλοξενία,<br>
			νὰ εἶναι ἐλεήμονες γιὰ νἄχουν εὐλογία.</p>

			<p>Στὰ μέρη αὐτὰ συνέπεσε μεγάλη ἀνομβρία,<br>
			παρακαλοῦσαν τὸν ἅγιο νὰ κάνῃ ἱκεσία.</p>

			<p>Τοὺς ἀπαντᾷ ὁ ἅγιος γιὰ αὐτὲς τὶς ἀνομβρίες,<br>
			ἦν τιμωρία τοῦ Θεοῦ διὰ τὶς ἁμαρτίες.</p>

			<p>Προσεύχεται ὁ ἅγιος καὶ μοναχοὶ συνάμα,<br>
			γέμισε ἡ γῆ ἀπὸ νερὸ ποὺ ἔγινε τὸ θαῦμα.</p>

			<p>Ἔλεγε εἰς τοὺς μοναχοὺς σὲ θεία λειτουργία,<br>
			ἄγγελους ἔβλεπε ἐκεῖ, κάναν᾿ ὑπηρεσία.</p>

			<p>Σὰν κοινωνοῦσαν ἄνθρωποι ἔβλεπε πρόσωπό τους,<br>
			καὶ τότε διακρίνοταν τὰ κατορθώματά τους.</p>

			<p>Ἄλλοι φαινόταν φωτεινοί, ὄμορφοι καὶ ὡραῖοι,<br>
			καὶ ἄλλοι ἦσαν ἄσχημοι καὶ μαῦροι ἀνθρωπαῖοι.</p>

			<p>Σὲ λαϊκοὺς καὶμοναχοὺς μιὰ συμβουλὴ τοὺς δίνει,<br>
			στὴν θεία τὴ μετάληψη τὶ ἔπρεπε νὰ γίνῃ.</p>

			<p>Τὸν ἑαυτόν τους πιὸ μπροστὰ πρέπει νὰ ἑτοιμάζουν,<br>
			καὶ ἅγιον ποτήριον τότε νὰ πλησιάζουν.</p>

			<p>Ὁ Ἅγιος Σάββας ὡς παιδὶ ἐπῆγε στὴν μονή του,<br>
			τὸν στέλνει στὸν Θεόκτιστο σὰν εἶδε ἀρετή του.</p>

			<p>Τοῦ ἔγραψεἐπιστολὴ ἐκεῖ νὰ τὸν κρατήσῃ,<br>
			θὰ γίνῃ μέγας ἅγιος, τὸν κόσμο θὰ φωτίσῃ.</p>

			<p>Ἐβάδιζεν ὁ Ἅγιος μὲ μοναχὸν καὶ Σάββα,<br>
			μιὰ ἡμέρα εἰς τὴν ἔρημο ἤτανε ζέστη λαύρα.</p>

			<p>Ὁ Σάββας δίψασε πολὺ ποὺ πήγαινε μαζί του,<br>
			Ὁ Ἅγιος Εὐθύμιος κάνει τὴν προσευχή του.</p>

			<p>Τὴν γῆ τότε ἐσκάλισε μὲ ἕνα σκαλιστήρι,<br>
			Κι εὐγῆκε δροσερὸ νερὸ κρύο μέσ᾿ στὸ ποτήρι.</p>

			<p>Ἤτανε προορατικός, τὸ τέλος του γνωρίζει,<br>
			πατέρες καὶ τοὺς μοναχοὺς τοὺς ἀποχαιρετίζει.</p>

			<p>Τώρα τοὺς δίνει συμβουλὲς δι᾿ ἀναχώρησί του,<br>
			τοὺς λέγει· μόνον σήμερα θὰ βρίσκονται μαζί του.</p>

			<p>Τοὺς λέγει ὅτι αὔριο στὸν οὐρανὸ πηγαίνει,<br>
			τὸν κάλεσε ὁ Κύριος καὶ τόνε περιμένει.</p>

			<p>Εἶπε ἀπ᾿ ὅλες ἀρετὲς νὰ ἔχετε ἀγάπη,<br>
			μαζὶ καὶ τὴν ταπείνωσι γιατρεύονται τὰ πάθη.</p>

			<p>Κοιμήθηκε παραμονὴ Ἁγίου Ἀντωνίου,<br>
			ποὺ ἀγρυπνία ἔγινε μὲ συμβουλὴ ὁσίου.</p>

			<p>Τὸ ἔτος ἐκοιμήθηκε τετρακόσια ἑβδομῆντα τρία,<br>
			ὁ Ὅσιος Εὐθύμιος ἦταν στὴν ἡλικία.</p>

			<p>Ὁ πατριάρχης ἔφθασε μὲ τὴν ἀκολουθία,<br>
			μὲ Ἠλία τὸν ἡγούμενο ἔκαναν τὴν κηδεία.</p>

			<p>Καὶ τώρα λίγα θαύματα τ᾿ ἁγίου Εὐθυμίου,<br>
			ποὺ τὸν ἀξίωσε ὁ Θεὸς τοῦ ἰδικοῦ του βίου.</p>

			<p>Διάκος ἀπὸ Ἱεροσόλυμα ταξίδευε στὴν πόλι,<br>
			πιάνει μιὰ θαλασσοταραχὴ ἐφοβηθῆκαν ὅλοι.</p>

			<p>Ὁ διάκος παρακάλεσε τότε στὴν προσευχή του,<br>
			Τὸν ἅγιο Εὐθύμιο νὰ βρίσκεται μαζί του.</p>

			<p>Ἐφάνηκεν ὁ ἅγιος στὰ κύματα ἐπάνω,<br>
			τοῦ εἶπε νὰ μὴν φοβηθῇ καὶ ἀκόμα παραπάνω.</p>

			<p>Εἶμαι, τοῦ λέγει, ὁ Εὐθύμιος, αὐτὴ ἡ ναυσιπλοΐα<br>
			δὲν ἄρεσε εἰς τὸν Θεόν, γι᾿ αυτὸ εἶναι τρικιμία.</p>

			<p>Τὸν βάζει στὸν μανδύα του καὶ στὴν στεριὰ τὸν βγάζει,<br>
			Θεὸν μαζὶ καὶ Ἅγιον διάκος ἐγκωμιάζει.</p>

			<p>Τὰ εἶπε ὁ διάκονος ὅλα στὸν πατριάρχη,<br>
			εἰς τὰ Ἱεροσόλυμα τὰ ὅσα εἶχε πάθει.</p>

			<p>Ἔλλειψη εἴχανε νεροῦ τότε στὸ μοναστήρι,<br>
			ποὺ μὲ τὰ ζῶα ἔφερναν μακρὰ οἱ καλογῆροι.</p>

			<p>Ὁ Ἅγιος Εὐθύμιος μία βραδιὰ ἐφάνη,<br>
			διὰ τὴν ἔλλειψι νεροῦ τοῦ εἶπε τὶ νὰ κάνη.</p>

			<p>Τοῦ εἶπε νὰ κάνουν δέησι, γιατὶ μετὰ τρεῖς ὧρες<br>
			θὰ στείλῃ ὁ Θεὸς βροχὴ μὲ καταχνιὰ καὶ μπόρες.</p>

			<p>Τὴν ἄλλη μέρα τὸ πρωῒ οἱ οὐρανοὶ ἀνοῖξαν,<br>
			ἡγούμενος καὶ μοναχοὶ Θεὸν εὐχαριστοῦσαν.</p>

			<p>Ἔκτισε δυὸ δεξαμενὲς εἰς τὴν μονὴ ποὺ ζοῦσε,<br>
			ὁ ἅγιος Εὐθύμιος τὴν μίαν ἐκρατοῦσε.</p>

			<p>Σὰν ξηρασία ἔπιανε ποὺ ἦταν καλοκαίρι,<br>
			τὴν πόρτα τὴν ἐκλείδωναν τότε οἱ καλογέροι.</p>

			<p>Ἐπῆγε ἕνας βάρβαρος καμήλα νὰ ποτίσῃ,<br>
			βρίσκει δεξαμενὴ κλειστὴ καὶ εἶχεν ἀγανακτήσει.</p>

			<p>Τότε αὐτὸς ἐθύμωσε καὶ ἔσπασε τὴν πόρτα,<br>
			εὐθὺς ἐδαιμονίσθηκε καὶ ἔπεσε χάμω πρῶτα.</p>

			<p>Ἀμέσως τότε ἔβγαζε ἀφροὺς ἀπὸ τὸ στόμα,<br>
			τὸν φέρνει τότε στὴν μονὴ εἷς χριστιανὸς ἀκόμα.</p>

			<p>Τὸν πήγανε οἱ μοναχοὶ στὸν τάφο τοῦ ἁγίου,<br>
			ἡ χάρις τὸν θεράπευσε τοῦ ἁγίου Εὐθυμίου.</p>

			<p>Βαπτίστηκε ὁ βάρβαρος μετὰ τὴν θεραπεία,<br>
			ἀπὸ τὴν βαρβαρότητα ἦρθε σ᾿ Ὀρθοδοξία.</p>

			<p>Θέλησε ἕνας μοναχὸς τοῦ Ἁγίου Εὐθυμίου,<br>
			νὰ ἔγραφε τὸν βίον του σελίδες τοῦ βιβλίου.</p>

			<p>Ὁ Ἅγιος Εὐθύμιος τοῦ δίνει θεία χάρι,<br>
			τὸν πότισε ἕνα γλυκό, φώτισι γιὰ νὰ πάρῃ.</p>

			<p>Κατάλαβε ὁ μοναχὸς ἄρεσε τοῦ ἁγίου,<br>
			καὶ ἔγραψε βίον ὁλόκληρον τ᾿ ἁγίου Εὐθυμίου.</p>

			</td>
		</tr>
	</table>
</div>

<hr>

</body>

</html>