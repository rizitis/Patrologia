<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Μεγαλομάρτυς Ιάκωβος ο Πέρσης</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Μεγαλομάρτυς Ἰάκωβος ὁ Πέρσης</h1>

<p style="text-align: center">27 Νοεμβρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Τὸ τετρακόσια μ.Χ. στὴν πόλι τῆς Περσίας,<br>
			Ἀρκάδιος καὶ Ὀνώριος στὴν αὐτοκρατορία.</p>

			<p>Ὁ Ἅγιος ἦταν Χριστιανός, γυναίκα καὶ μητέρα,<br>
			δοξολογοῦσαν τὸ Χριστὸ τὴ νύκτα καὶ ἡμέρα.</p>

			<p>Ἤτανε καλοκάγαθος, τὸν ἀγαποῦσαν ὅλοι,<br>
			γιὰ τὴν ἐνάρετη ζωὴ ποὺ ζοῦσε μέσ᾿ στὴν πόλι.</p>

			<p>Τὸν ἀγαποῦσε ὁ βασιλιάς, τὸν ἤθελε κοντά του,<br>
			καὶ τὰ πρωτεῖα τοὔδωσε εἰς τὰ ἀνάκτορά του.</p>

			<p>Εὐχαριστήθηκε πολὺ ποὺ ἦταν στὸ παλάτι,<br>
			πλούσια δῶρα, εὔνοια δὲν ὑστεροῦσε κάτι.</p>

			<p>Ἔπαθε ἕνα ὀλίσθημα, ποὺ ἔκανε ἕνα λάθος,<br>
			ἀπὸ τὴν ἐπιφάνεια εὑρέθηκε στὸ βάθος.</p>

			<p>Δῶρα τοῦ δίνουν κόλακες νὰ ἀλλαξοπιστήσῃ,<br>
			ἀπὸ τὸν δρόμο τοῦ Θεοῦ στραβὰ νὰ περπατήσῃ.</p>

			<p>Τοὺς ἄκουσε καὶ πίστευσε στὴν εἰδωλολατρία,<br>
			ἀρνήθηκε Ἰησοῦ Χριστόν, ἀληθινὴν θρησκεία.</p>

			<p>Τὸ ἔμαθαν οἱ Χριστιανοί, εἴχανε μαύρη μέρα,<br>
			ἀκόμα καὶ ἡ γυναίκα του καὶ χριστιανὴ μητέρα.</p>

			<p>Λυπήθηκαν ποὺ γύρισε στὴν εἰδωλολατρία,<br>
			προσεύχονται νὰ ξαναβρῇ δρόμο γιὰ σωτηρία.</p>

			<p>Συνῆλθαν ἀπ᾿ τὸν πόνο τους σύζυγος καὶ μητέρα,<br>
			γράμμα ὀξὺ καὶ αὐστηρὸ τοῦ γράφουν μιὰ ἡμέρα.</p>

			<p>Εἶναι ντροπὴ τοῦ ἔγραψαν γιὰ τὴν καταγωγή σου,<br>
			ἀρνήθηκες Ἰησοῦ Χριστό· θὰ χάσῃς τὴν ψυχή σου.</p>

			<p>Ἤσουνα πρὶν υἱὸς φωτός, παράδειγμα τῶν ὅλων,<br>
			καὶ τώρα ἔγινες υἱὸς σατανικῶν εἰδώλων.</p>

			<p>Παρακαλοῦμεν τὸν Χριστὸν διὰ ἐπιστροφήν σου,<br>
			νὰ σὲ ὑποδεχτῇ ξανά, μὴ χάσῃς τὴν ψυχή σου.</p>

			<p>Τώρα θὰ περιμένομεν ὅλοι μετάνοιά σου,<br>
			εἰδάλλως δὲν θὰ ἔχομεν σχέσι καμιὰ κοντά σου.</p>

			<p>Τὸ γράμμα ὅταν ἔλαβε ταράχθηκε ἡ ψυχή του,<br>
			δολώματα τοῦ σατανᾶ τὴν ἔκαναν δική του.</p>

			<p>Τὰ δάκρυα ἄκουσε ὁ Θεὸς γυναίκας καὶ μητέρας,<br>
			καὶ τὶς θερμές τους προσευχὲς ποὺ κάναν κάθε ἡμέρα.</p>

			<p>Ξύπνησεν ὁ Ἰάκωβος ἀπὸ τὸ λήθαργό του,<br>
			ἔκλαψε, μετενόησε, βρῆκε τὸν ἑαυτό του.</p>

			<p>Μετάνοια Ἰάκωβου μαθαίνουν στὸ παλάτι,<br>
			καὶ μὲ ἀπορία ἐρωτοῦν νὰ μάθουνε τὸ κάτι.</p>

			<p>Τὸν κάλεσε ὁ βασιλιὰς νὰ εἰπῇ δική του γνώμη,<br>
			στὸν Ἐσταυρωμένο Ἰησοῦ ἂν πίστευε ἀκόμη.</p>

			<p>Ναί, εἶπε ὁ Ἰάκωβος τώρα στὸν βασιλέα,<br>
			ψεύτικα εἶν᾿ τὰ εἴδωλα, πίστι Χριστοῦ σπουδαία.</p>

			<p>Ταράχτηκεν ὁ βασιλιάς· ὅμως τὸν καλοπιάνει,<br>
			τιμὲς καὶ δόξα καὶ χρυσὸ εἰς τὸ μυαλό του βάνει.</p>

			<p>Ἔμεινε ἀμετακίνητος εἰς τὴν ἀπόφασί του,<br>
			νὰ μαρτυρήσῃ θέλησε διὰ τὴν ἄρνησί του.</p>

			<p>Ἄδικος εἶν᾿ ὁ κόπος σου, λέγει στὸν βασιλέα,<br>
			θὰ μείνω πάντα στὸ Χριστό, νὰ κάνομε παρέα.</p>

			<p>Βασάνισε τὸ σῶμα μου, κάνε ὅ,τι νομίζεις,<br>
			νὰ προσκυνήσω εἴδωλα ποτὲ νὰ μὴν ἐλπίζῃς.</p>

			<p>Ὁ βασιλιὰς γιὰ δεύτερη φορὰ τὸν καλοπιάνει,<br>
			ἂν ἀρνηθῇ τὰ λόγια του μαρτύρια θὰ κάνει.</p>

			<p>Τοῦ λέγει ὁ Ἰάκωβος τότε μὲ παρρησία,<br>
			δὲν ἀπαρνοῦμαι τοῦ Χριστοῦ ἀληθινὴ θρησκεία.</p>

			<p>Βαρβαρικὰ μαρτύρια ὁ βασιλιὰς προστάζει,<br>
			χέρια καὶ πόδια νὰ κοποῦν δάχτυλα διατάζει.</p>

			<p>Συμπόνεσαν σὰν ἄκουσαν σκληρὴ ἀπόφασί του,<br>
			οἱ Χριστιανοὶ καὶ ἀλλόθρησκοι ποὺ ἤτανε μαζί του.</p>

			<p>Κομμάτιασαν τὸ σῶμα του σκληρὴ θηριωδία,<br>
			γιὰ νὰ γλυκαίνῃ ὁ πόνος του ἔκανε ψαλμωδία.</p>

			<p>Πέφτει ἅγιο τὸ αἷμα του μέσα στῆς γῆς τὸ χῶμα,<br>
			δριμύτατοι οἱ πόνοι του στὸ πληγωμένο σῶμα.</p>

			<p>Τὰ χέρια καὶ τὰ πόδια του βλέπει εἶναι κομμένα,<br>
			ἐμπρός του τὰ ἐπέταξαν πλημμυρισμενα αἷμα.</p>

			<p>Ἡ θεία ὅμως δύναμις τὸν εἶχε ἐνισχύσει,<br>
			ἀφ᾿ ἑαυτοῦ μονάχος του δὲν μπόρεσε νὰ ζήσῃ.</p>

			<p>Τὸ πλῆθος συνταράχθηκε στὰ βάσανα τ᾿ Ἁγίου,<br>
			ἔκλαιγαν καὶ θρηνούσανε σκηνὴ τοῦ μαρτυρίου.</p>

			<p>Οἱ ἄδικοι βασανιστὲς ἐσκέφτηκαν καὶ πάλι,<br>
			τ᾿ Ἁγίου τοῦ Ἰάκωβου νὰ κόψουν τὸ κεφάλι.</p>

			<p>Σὰν τ᾿ ἄκουσε ὁ Ἅγιος, κάνει τὴν προσευχή του,<br>
			παρακαλεῖ τὸν Ἰησοῦ νὰ λάβῃ τὴν ψυχή του.</p>

			<p>Εὐχαριστοῦσε τὸν Χριστὸν μὲ ὅλη τὴν καρδιά του,<br>
			ποὺ στὰ βασανιστήρια βρισκότανε κοντά του.</p>

			<p>Δὲν ἔχω χέρια, τὰ ἔκοψαν, πόδια νὰ περπατήσω,<br>
			δυνάμωσὲ με Κύριε, μαζί σου γιὰ νὰ ζήσω.</p>

			<p>Σὰν δένδρο μὲ κομμάτιασαν, μὲ τὸ κορμί μου μόνο,<br>
			μέχρι τὸ τέλος τῆς ζωῆς δυνάμωσὲ με μόνο.</p>

			<p>Τελείωσε τὴν προσευχή, οἱ δήμιοι καὶ πάλι,<br>
			ἐπρότεινε ὁ Ἅγιος, τοῦ κόβουν τὸ κεφάλι.</p>

			<p>Μὲ τοὺς μεγαλομάρτυρες ἐφύτρωσε βλαστάρι,<br>
			Μάρτυς Ἰάκωβος Χριστοῦ ὡραῖο μαργαριτάρι.</p>

			<p>Μαρτύρησεν ὁ Ἅγιος στὴν πόλι Βαβυλώνα,<br>
			εἰδωλολάτρες δήμιοι στὸν τέταρτο αἰώνα.</p>

			<p>Ἡ Ἐκκλησία τὸν τιμᾶ εἴκοσι ἑπτὰ Νοεμβρίου,<br>
			Πέρση Μεγαλομάρτυρα Ἰάκωβου Ἁγίου.</p>

			<p>Οἱ Χριστιανοὶ προσπάθησαν φύλακα νὰ πληρώσουν,<br>
			καὶ τοῦ Ἁγίου λείψανα νὰ τοὺς τὰ παραδώσουν.</p>

			<p>Οἱ φύλακες φοβήθηκαν δὲν τοὺς τὰ εἶχαν δώσει,<br>
			οἱ Χριστιανοὶ τὰ πήρανε, σὰν εἶχε πιὰ νυχτώσει.</p>

			<p>Τὰ ἔθαψαν μὲ εὐλάβεια μέσα στὴν ἐκκλησία,<br>
			μαρτύρησεν ὁ Ἅγιος γιὰ τοῦ Θεοῦ θρησκεία.</p>

			<p>Ὦ Ἅγιε Ἰάκωβε, Χριστοῦ μεγαλομάρτυς,<br>
			προσεύχου στὸν παράδεισο νὰ τύχωμε μιᾶς ἄκρης.</p>

			</td>
		</tr>
	</table>
</div>

<hr>

</body>

</html>