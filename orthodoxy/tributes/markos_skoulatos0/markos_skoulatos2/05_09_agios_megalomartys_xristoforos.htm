<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγιος Μεγαλομάρτυς Χριστοφόρος</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Μεγαλομάρτυς Χριστοφόρος</h1>

<p style="text-align: center">9 Μαΐου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Ἡ Ἐκκλησία μας τιμᾶ τοῦ Χριστοφόρου ἁγίου<br>
			τὴ μνήμη νὰ ἑορτάζεται εἰς τὶς ἐννιὰ Μαΐου.</p>

			<p>Βάρβαροι ἦσαν οἱ γονεῖς· ἐγεννήθη εἰς Ἀσία,<br>
			διακόσια ἔτη μετὰ Χριστὸν τότε χρονολογία.</p>

			<p>Ἀνθρωποφάγοι ζούσανε τότε στὴν ἐποχή του,<br>
			ἀλλὰ αὐτὸς ξεχώριζε, ἁγνὴ ἦταν ἡ ψυχή του.</p>

			<p>Ἤτανε γιγαντόσωμος καὶ ἀθλητὴς ἀκόμα,<br>
			στὴν ὄψι ἦταν ἄσχημος, εἶχε μεγάλο σῶμα.</p>

			<p>Ὁ καρδιογνώστης ὁ Θεὸς ποὺ εἶδε τὴν καρδιά του,<br>
			τὸν φώτισε ἡ χάρις του, τὸν ἔφερε κοντά του.</p>

			<p>Σωματικὴ εἶχε δύναμι καὶ εἶχε ξεκινήσει <br>
			νὰ εὕρῃ γενναῖο βασιλιὰ νὰ τὸν ὑπηρετήσῃ.</p>

			<p>Στὴν ἔρημο ποὺ βάδιζε, ἐκεῖ εἶχε συναντήσει,<br>
			ἕνα σεβάσμιο ἀσκητή· πῆγε νὰ τοῦ μιλήσῃ.</p>

			<p>Ἀφοῦ τὸν φιλοξένησε ποὺ εἶχε καλωσύνη,<br>
			τοῦ ἔπιασε συζήτησι εὐθὺς τὴν ὥρα ἐκείνη.</p>

			<p>Ἐρώτησε τὸν γέροντα ἂν ξέρει βασιλέα<br>
			νὰ γίνῃ ὑπηρέτης του καὶ νὰ περνοῦν ὡραία.</p>

			<p>Τοῦ ἀπαντᾷ ὁ ἀσκητὴς διὰ τὸν πιὸ μεγάλο,<br>
			τὸν βασιλέα τὸν Χριστὸ ὁποὺ δὲν ἔχει ἄλλο.</p>

			<p>Ἂν θὲς αὐτὸ τὸν βασιλιὰ νὰ τὸν ὑπηρετήσῃς,<br>
			θὰ εἶσαι πάντα εὐτυχὴς κοντά του ὅταν ζήσῃς.</p>

			<p>Τότε τὸν ἐκατήχησε εἰς τοῦ Χριστοῦ θρησκεία,<br>
			πολὺ εὐχαριστήθηκε γιὰ τὴν διδασκαλία.</p>

			<p>Τοῦ εἶπε νὰ προσεύχεται, τοῦ εἶπε νὰ νηστεύῃ,<br>
			καὶ τότε τοῦ ἀπάντησε ἀπὸ αὐτὰ δὲν ξέρει.</p>

			<p>Τοῦ ἀπαντᾷ ὁ ἀσκητής· ἔχεις τὴ δύναμή σου<br>
			καὶ στὴν ὑπηρεσία του θὰ ἔχεις τὸ κορμί σου.</p>

			<p>Σὰν δέχτηκε ὁ ἀσκητὴς τοῦ εἶπε τὶ νὰ κάνῃ<br>
			καὶ τὸν ὁδήγησε κοντὰ ποὺ εἶχε ἕνα ποτάμι.</p>

			<p>Τοῦ λέγει στὸ ποτάμι αὐτὸ γεφύρι δὲν ὑπάρχει,<br>
			περνοῦνε ἄνθρωποι καὶ πνίγονται ποὺ βρίσκονται μονάχοι.</p>

			<p>Θὰ παίρνεις τοὺς διαβάτες ἐσύ, θὰ τοὺς κρατᾶς στὸν ὦμο,<br>
			ἀντίπερα τοῦ ποταμοῦ νὰ βρίσκουνε τὸ δρόμο.</p>

			<p>Τοὖπε μὲ εὐχαρίστησι ὅτι αὐτὸ νὰ κάμῃ·<br>
			τότε καλύβι ἔφτιαξε κοντὰ εἰς τὸ ποτάμι.</p>

			<p>Ἔγινε ὁ ἴδιος γέφυρα, τοὺς σήκωνε στὴν πλάτη,<br>
			ἐξυπηρετοῦσε πρόθυμα τὸν κάθε ἐκεῖ διαβάτη.</p>

			<p>Τοὺς κουβαλοῦσε δωρεὰν Χριστὸν νὰ εὐχαριστήσῃ,<br>
			μὲ τὸ Χριστὸν ἐφρόντιζε αἰώνια νὰ ζήσῃ.</p>

			<p>Μία βραδιὰ ποὺ ἄστραφτε καὶ ἔβρεχε ραγδαία,<br>
			ἀκούει κλαματια παιδιοῦ, τοῦ ἐμίλησε ὡραία.</p>

			<p>Ἤθελε ἀπ᾿ τὸν ποταμὸ καὶ κεῖνο νὰ περάσῃ<br>
			ἐφώναζε βοήθεια, μιὰ προστασία νἄχῃ.</p>

			<p>Σηκώθηκε ὁ Ρέπροβος, ἔτσι ἦταν τ᾿ ὄνομά του,<br>
			ποὺ ἄκουσε κλάματα παιδιοῦ, βγῆκε βοήθειά του.</p>

			<p>Κατέβηκε στὸν ποταμό, ἔκαμε τὸ σταυρό του,<br>
			καὶ τὸ παιδὶ ἐσήκωσε στὸν ὦμο τὸ δικό του.</p>

			<p>Μὲ τὸ παιδὶ στὸ ποταμὸ εἶχε μεγάλο βάρος<br>
			καὶ ὁ Ρέπροβος τοῦ ἐμίλησε μὲ ὅλο του τὸ θάρρος.</p>

			<p>Τοῦ λέγει διὰ νὰ σήκωνα ὁλόκληρο τὸν κόσμο<br>
			μεγάλο βάρος ἔνιωσα παίρνοντας στὸν ὦμο.</p>

			<p>Καὶ τὸ παιδὶ ἀπάντησε· εἶμαι τοῦ κόσμου πλάστης<br>
			γι᾿ αὐτὸ βάρος ἀσήκωτο ἐσήκωσες στὴν πλάτη.</p>

			<p>Εἶμαι ὁ βασιλιὰς Χριστὸς καὶ σ᾿ ἔχω ὑπηρέτη,<br>
			μ᾿ ἀρέσει ἡ ἐργασία σου ποὺ κάνεις ὅτι πρέπει.</p>

			<p>Καὶ τὸ παιδὶ ἔγινε ἄφαντο, ἔφυγε ἀπὸ μπροστά του,<br>
			καὶ Χριστόφορος βαπτίστηκε, ἔλαβε τὸ ὄνομά του.</p>

			<p>Τὸ ἔργο τῆς μεταφορᾶς ποὺ εἶχε αὐτὸς ἀρχίσει,<br>
			κάποτε ἀναγκάστηκε γιὰ νὰ τὸ σταματήσῃ.</p>

			<p>Στρατεύματα κατέκτησαν τὴ χώρα αὐτὴ ἀκόμη,<br>
			τὸν Χριστοφόρον ἔφεραν αἰχμάλωτο στὴ Ῥώμη.</p>

			<p>Τοῦ ἐφερόταν πολὺ σκληρὰ καὶ ὅλοι τὸν ἐβρίζαν,<br>
			τὸν λέγαν ἀγριάνθρωπο καὶ τὸν ἐφοβερίζαν.</p>

			<p>Στὸ δύσμορφο ὅμως σῶμα του κρυβότανε διαμάντι,<br>
			τὸ πρόσεχαν κι οἱ χριστιανοὶ ποὺ ὁ ἴδιος εἶχε λάμψι.</p>

			<p>Ἦταν αὐτοκράτορας ὁ Δέκιος στὴ Ρώμη<br>
			νὰ τρῶνε εἰδωλόθυτα διέταξε ἀκόμη.</p>

			<p>Ὅσοι ἀπ᾿ τοὺς χριστιανοὺς δὲν ἤθελαν νὰ φᾶνε,<br>
			εἰς τὰ βασανιστήρια ἤθελε νὰ τοὺς πᾶνε.</p>

			<p>Ὁ Χριστοφόρος βρίσκεται στὴ μέση της Λυκίας,<br>
			βασάνιζε τοὺς χριστιανοὺς ἡ εἰδωλολατρία.</p>

			<p>Καὶ τότε προσευχήθηκε τύραννο νὰ ἐλέγξῃ,<br>
			γιατὶ ἤτανε βραδύγλωσσος, δὲν ἤξερε μιὰ λέξι.</p>

			<p>Καὶ τότε ἕνας ἄγγελος τοῦ φύσηξε στὸ σῶμα,<br>
			τώρα μιλοῦσε ἐλεύθερα, σὰν ρήτορας ἀκόμα.</p>

			<p>Εἰδωλολάτρες ἤλεγξε διότι ἐτυραννοῦνε <br>
			τοὺς εὐσεβεῖς χριστιανοὺς ποὺ θένε νὰ σωθοῦνε.</p>

			<p>Εἰδωλολάτρης Βάκχιος τὸν κτύπησε στὸ στόμα,<br>
			τὸν πρόδωσε σὰν χριστιανὸ στὸ βασιλιὰ ἀκόμα.</p>

			<p>Τοὖπε πὼς εἶναι γίγαντας, ἄγριος στὴ μορφή του,<br>
			καὶ ὅτι εἶναι χριστιανὸς εἰς τὴ διαγωγή του.</p>

			<p>Διέταξε ὁ Δεκιος διακόσιοι στρατιῶτες,<br>
			δεμένο νὰ τὸν φέρουνε νὰ δικαστῇ ἐτότες.</p>

			<p>Ὁ Ἅγιος προσευχήθηκε μέσα στὴν ἐκκλησία,<br>
			νὰ γίνῃ προθυμότερος εἰς τὴν ὁμολογία.</p>

			<p>Ἀπέξω ἀπὸ τὸ ναὸ ἔμπηξε τὸ κοντάρι<br>
			ὅταν τελειώσῃ ἡ προσευχὴ καὶ πάλι νὰ τὸ πάρῃ.</p>

			<p>Μὰ τὸ κοντάρι τὸ ξερὸ τώρα ἔχει βλαστήσει,<br>
			τὸ θαῦμα αὐτὸ τὸν ἔκανε πιστὸς νὰ προχωρήσῃ.</p>

			<p>Οἱ στρατιῶτες πήγανε ἐκεῖ γιὰ νὰ τὸν πιάσουν,<br>
			ἀλλὰ τὸν φοβηθήκανε γιὰ νὰ τὸν πλησιάσουν.</p>

			<p>Κατόπι τὸν πλησίασαν, τὸν βρήκανε κλαμμένο,<br>
			τὸν ἐρωτήσανε· γιατὶ κλαῖς μὲ πρόσωπο θλιμμένο;</p>

			<p>Τοὺς ἀπαντᾷ ὁ Ἅγιος· κλαίω γιὰ τοὺς ἀνθρώπους,<br>
			γιατὶ δὲν ἔχουνε μυαλὸ ἐδᾶ σ᾿ αὐτοὺς τοὺς τόπους.</p>

			<p>Ἄφησαν ἀληθινὸν Θεόν, εἴδωλα προσκυνᾶνε<br>
			ποὺ εἶναι ὅλα ἀναίσθητα, δὲν βλέπουν, δὲ μιλᾶνε.</p>

			<p>Μίλησε μὲ πραότητα τότε στοὺς στρατιῶτες,<br>
			εἶδαν τὴν καλωσύνη του· τοῦ μίλησαν ἐτότες.</p>

			<p>Ὁ βασιλιὰς μᾶς ἔστειλε νὰ τόνε συναντήσῃς,<br>
			ἀφοῦ τὰ εἴδωλα ἐσὺ δὲν θὲς νὰ προσκυνήσῃς.</p>

			<p>Τοὺς εἶπε· ἂν μ᾿ ἀφήσετε, θὰ ῾ρθῶ μὲ θέλησί μου,<br>
			ἀλλὰ γιὰ νὰ μὲ δέσετε βάνω τὴ δύναμή μου.</p>

			<p>Τοῦ λένε ἂν δὲν θὲς νὰ ῾ρθῇς πήγαινε ὁποὺ θέλεις,<br>
			θὰ ποῦμε δὲ σὲ βρήκαμε, κι ἐσένα μὴ σὲ μέλει.</p>

			<p>Τοὺς εἶπε τότε ὁ Ἅγιος νὰ τόνε περιμένουν<br>
			νὰ λάβῃ Ἅγιο βάπτισμα, στὸ βασιλιὰ πηγαίνουν.</p>

			<p>Τοὖπαν νὰ περιμένουνε καθόλου δὲν μποροῦνε<br>
			γιατὶ σωθῆκαν οἱ τροφὲς κι ἄρχισαν νὰ πεινοῦνε.</p>

			<p>Ὁ Χριστοφόρος εἶχε ἐκεῖ ἕνα κομμάτι ἄρτο,<br>
			ὁ ἴδιος θὰ τὸ ἔτρωγε γιὰ στόμαχο γεμάτο.</p>

			<p>Τότε ἕνας τοῦ ἀπάντησε, ἂν πολαπλασιάσῃ<br>
			καὶ τὸ κομμάτι τὸ ψωμὶ ὅλους θὰ τοὺς χορτάσῃ.</p>

			<p>Τότε θ᾿ ἀκολουθήσομε τὸ δρόμο τὸ δικό σου<br>
			καὶ θὰ πιστεύσομε κι ἐμεῖς εἰς τὸν Θεὸ δικό σου.</p>

			<p>Σὰν τ᾿ ἄκουσε ὁ Ἅγιος κάνει τὴν προσευχή του<br>
			γονατιστὸς παρακαλεῖ νἆν᾿ ὁ Θεὸς μαζί του.</p>

			<p>Χριστέ μου σὺ ποὺ εὐλόγησες στὴν ἔρημο πέντε ἄρτους,<br>
			ποὺ χιλιάδες ἄνθρωποι τοὺς ἔκανες χορτάτους.</p>

			<p>Εὐλόγησε σ᾿ ἐκλιπαρῶ ἐτοῦτο τὸ κομμάτι,<br>
			νὰ φᾶνε, νὰ χορτάσουνε διακόσιοι ἐδῶ ῾νομάτοι.</p>

			<p>Νὰ φωτιστοῦν στὴν πίστι σου, ὅλοι τους νὰ γυρίσουν,<br>
			καὶ ὡς Θεὸν ἀληθινὸν νὰ σὲ ὁμολογήσουν.</p>

			<p>Οἱ στρατιῶτες κοίταζαν γονατιστὸς ποὺ ἦταν<br>
			καὶ στὸν ἀληθινὸν Θεὸ τὸ θαῦμα ποὺ ἐζῆταν.</p>

			<p>Ἀμέσως ἦρθε ἄγγελος, εὐλόγησε τὸ κομμάτι,<br>
			ἐπολλαπλασιάστηκε καὶ εἶναι ὅλοι χορτάτοι.</p>

			<p>Ἔπειτα οἱ διῶκτες του σὰν εἴδανε τὸ θαῦμα,<br>
			παρακαλοῦν γιὰ τὸ Θεὸ ν᾿ ἀκούσουν ἐν τῷ ἅμα.</p>

			<p>Σὰν ἔφαγαν τοὺς μίλησε γιὰ τοῦ Χριστοῦ θρησκεία·<br>
			γινόμαστε ὅλοι Χριστιανοί· εἶχαν ὁμοφωνία.</p>

			<p>Ἀντὶ νὰ πᾶν στὸ βασιλιὰ πᾶνε Ἀντιοχεία,<br>
			Βαβύλα στὸν ἐπίσκοπο, νὰ βροῦνε σωτηρία.</p>

			<p>Χάρηκεν ὁ ἐπίσκοπος καὶ πρὶν νὰ τοὺς βαπτίσῃ,<br>
			κατὰ τὴν τάξι ἔπρεπε νὰ τοὺς ἐκατηχήσῃ.</p>

			<p>Βάπτισε καὶ τὸν Ρέπροβον, τώρα τὸν ὀνομάζει<br>
			Χριστοφόρον γιατὶ Χριστὸν στὸν ὦμο εἶχε βάλει.</p>

			<p>Ὅλοι ἐβαπτιστήκανε κι ὁ Ἅγιος ὡραία,<br>
			τοὺς εἶπε νὰ ἀνταμώσουνε ὅλοι τὸ βασιλέα.</p>

			<p>Καὶ τὸν ἀληθινὸ Θεὸ νὰ μὴν τὸν ἀρνηθοῦνε<br>
			τοῦ βασιλιᾶ τὰ βάσανα νὰ μὴν ἐφοβηθοῦνε.</p>

			<p>Ἐτοῦτα εἶναι πρόσκαιρα, τὰ ἄλλα εἶν᾿ αἰώνια,<br>
			θὰ πάρουνε τὸ στέφανο στὰ ἄνω τὰ βασίλεια.</p>

			<p>Καὶ τότε ἀπεφάσισαν ὅλοι νὰ μαρτυρήσουν,<br>
			τὴν πίστι τὴν ἀληθινὴ νὰ τὴν ὁμολογήσουν.</p>

			<p>Ἐδέσανε τὸν ἅγιον, πῆγαν στὸ βασιλέα,<br>
			τὸν εἶδε καὶ φοβήθηκε, ὄψι δὲν εἶχε ὡραία.</p>

			<p>Τὸν ἐρωτᾷ ὁ τύραννος· ποιὸ εἶναι τ᾿ ὄνομά του,<br>
			ποιὰ εἶναι ἡ πατρίδα του κι ἡ πίστι ἡ δικιά του.</p>

			<p>Τοῦ λέγει· εἶμαι χριστιανός, μὲ λένε Χριστοφόρο,<br>
			στὸν ὦμο μου ἐσήκωσα Χριστὸν σημαιοφόρο.</p>

			<p>Τὸν ἄκουσε ὁ Δέκιος καὶ τόνε καλοπιάνει,<br>
			ἤθελε εἰς τὰ εἴδωλα ἱερέα νὰ τὸν κάνει.</p>

			<p>Ὁ Χριστοφόρος τοῦ ἀπαντᾷ· δὲν θέλω τὶς τιμές σου,<br>
			νὰ τὰ φυλάξῃς τ᾿ ἀγαθὰ γιὰ τοὺς ὁμόφωνές σου.</p>

			<p>Λατρεύω ἐγὼ καὶ προσκυνῶ ἀθάνατο Θεό μου,<br>
			Σωτήρα Ἰησοῦ Χριστὸ ἔχω γιὰ Κύριό μου.</p>

			<p>Ἔξω φρένων ὁ Δέκιος, βγάζει διαταγή του,<br>
			νὰ κρεμαστῇ καὶ νὰ δεθοῦν τρίχες τῆς κεφαλῆς του.</p>

			<p>Νὰ δέσουνε στὰ πόδια του ἕνα βαρὺ λιθάρι,<br>
			καὶ νὰ τρυποῦν τὸ σῶμα του σπαθὶ καὶ μὲ κοντάρι.</p>

			<p>Ἀκόμα ἐδιάταξε νὰ καῖνε τὶς μασχάλες,<br>
			μὲ ἀναμμένα τὰ κεριά, λαμπάδες πιὸ μεγάλες.</p>

			<p>Ἀλλὰ καὶ πάλι ὁ βασιλιὰς τὸν Ἅγιο καλοπιάνει,<br>
			τοῦ λέγει ὅτι ὁδηγὸ στὴν ἅμαξά του βάνει.</p>

			<p>Τοῦ ἀπαντᾷ ὁ Ἅγιος· αὐτὸ μόνο θὰ γίνῃ,<br>
			ὅταν ἐσὺ θὰ ἀσπαστῇς πίστι Χριστιανοσύνη.</p>

			<p>Ὁ βασιλιὰς δὲν μπόρεσε τὸν Ἅγιο νὰ πλανέψῃ,<br>
			βρῆκε σατανικὸ σκοπὸ νὰ τὸν διαπομπέψῃ.</p>

			<p>Μὲ δύο γυναῖκες ἁμαρτωλὲς στὴ φυλακὴ τὸν κλείνει,<br>
			νὰ βγάλῃ ὄνομα κακὸ καὶ ἄπιστος νὰ γίνῃ.</p>

			<p>Ὁ Ἅγιος γονάτισε κάνει τὴν προσευχή του,<br>
			μὴν τὸν ἀφήσῃ ὁ Θεὸς νὰ χάσῃ τὴν ψυχή του.</p>

			<p>Γυναῖκες φοβηθήκανε ποὺ ἤτανε μαζί του,<br>
			ποὺ στὸν ἀληθινὸ Θεὸ κάνει τὴν προσευχή του.</p>

			<p>Τοὺς ἔκανε κατήχησι ὁ Ἅγιος Χριστοφόρος,<br>
			γιὰ τὸ Σωτῆρα τὸν Χριστὸ ποὺ εἶναι ζωηφόρος.</p>

			<p>Εἴπανε εἰς τὸν Ἅγιον πὼς ζοῦσαν στὴν πορνεία,<br>
			καὶ ὅτι ζητοῦν συγχώρησι γι᾿ αὐτὴ τὴν ἁμαρτία.</p>

			<p>Σὰν ἐξομολογήθηκαν, ἔκανε προσευχή του,<br>
			καὶ τὶς ἐσταύρωσε τὶς δυὸ μὲ χέρι τὸ δεξί του.</p>

			<p>Παρακαλεῖ αὐτὲς οἱ δυὸ γιὰ νὰ συγχωρεθοῦνε,<br>
			ἀφοῦ στὴν πίστι τοῦ Θεοῦ θέλουνε νὰ σωθοῦνε.</p>

			<p>Ἡ Ἀκυλίνα εἶναι ἡ μιά, ἡ ἄλλη Καλλινίκη,<br>
			κατήχησεν ὁ Ἅγιος καὶ κέρδισαν τὴ νίκη.</p>

			<p>Τὴν ἄλλη μέρα πήγανε ὅλοι στὸ βασιλέα,<br>
			ἐκεῖνος τὶς ἐρώτησε ἂν πέρασαν ὡραία.</p>

			<p>Γυναῖκες ἀποκρίθηκαν πὼς εἴχανε πιστεύσει<br>
			εἰς τὸν ἀληθινὸν Θεὸν καὶ θὰ τὶς προστατεύσῃ.</p>

			<p>Ὥστε σᾶς ῾μάγεψε κι ἐσᾶς, ὁ Δέκιος ρωτάει,<br>
			καὶ ἀναψοκοκκίνησε καὶ σὲ θυμὸ ξεσπάει.</p>

			<p>Νὰ δέσουνε ἀπ᾿ τὰ μαλλιὰ εἶπε τὴν Ἀκυλίνα,<br>
			πέτρες νὰ μποῦν στὰ πόδια της νὰ κρέμονται κι ἐκεῖνα.</p>

			<p>Παρακαλεῖ τὸν Ἅγιο μιὰ προσευχὴ νὰ κάνῃ,<br>
			δὲν ἄντεχε τὸν πόνο της, κόντευε νὰ πεθάνῃ.</p>

			<p>Τὴν ἄκουσε ὁ Ἅγιος θερμὴ τὴν δέησί της,<br>
			παρακαλεῖ τὸν Θεὸν καὶ παίρνει τὴν ψυχή της.</p>

			<p>Ἡ Ἀκυλίνα πέθανε τὴν πρώτη Ἀπριλίου,<br>
			ποὺ ἡ ψυχή της πέταξε εἰς τὰς αὐλὰς Κυρίου.</p>

			<p>Ὁ βασιλιὰς ἐστράφηκε τώρα στὴν Καλλινίκη<br>
			νὰ θυσιάσῃ στοὺς θεοὺς νὰ κέρδιζε τὴν νίκη.</p>

			<p>Ἡ Καλλινίκη μὲ ἐμπαιγμὸ πῆγε νὰ θυσιάσῃ,<br>
			γκρεμίζει τὸ ἄγαλμα Διὸς στὴ γῆ τὸ ἔχει σπάσῃ.</p>

			<p>Ὁ τύραννος ἐθύμωσε, ἀμέσως διατάζει<br>
			καὶ μιὰ σούβλα μυτερὴ στὸ σῶμα της τῆς βάζει.</p>

			<p>Παρακαλεῖ τὸν Ἅγιο, ἀβάστακτοι ἦν οἱ πόνοι<br>
			γιὰ ἐκείνη νὰ προσευχηθῇ, πεθαίνει δὲν γλιτώνει.</p>

			<p>Ἔτσι μετὰ τὴν προσευχὴ στὶς δύο Ἀπριλίου,<br>
			εὑρέθηκε ἡ ψυχούλα της στὰ χέρια τοῦ Κυρίου.</p>

			<p>Θηρίο ἀνήμερο γίνηκεν ὁ Δέκιος ἐτότες <br>
			ποὺ πίστεψαν εἰς τὸ Χριστὸ διακόσιοι στρατιῶτες.</p>

			<p>Συγκεντρωμένοι ἤσανε ἐκεῖ σε μιὰ κολώνα,<br>
			ὁ Ἅγιος τοὺς παρακινεῖ νὰ μποῦνε στὸν ἀγώνα.</p>

			<p>Ὅλοι τὸν ἀσπαζόντανε καὶ τὸν εὐχαριστοῦσαν.<br>
			γιατὶ κοντὰ εἰς τὸν Χριστὸν αἰώνια θὰ ζοῦσαν.</p>

			<p>Τοὺς ἔβλεπε ὁ Δέκιος ποὺ ἠσπάζοντο τὸν Ἅγιο ,<br>
			μὴν χάσῃ τὸ ἀξίωμα δὲν εἶχε πιὰ κουράγιο.</p>

			<p>Ἀντάρτη λέει τὸν Ἅγιο, μὰ καὶ ἐπαναστάτη·<br>
			ὁ Ἅγιος τοῦ ἀπαντᾷ πὼς διάλεξε παλάτι,</p>

			<p>κι ὁ βασιλέας στὴν κόλασι θὰ πάει νὰ κατοικήσῃ,<br>
			καὶ ὅτι τὸ πῦρ τὸ αἰώνιο θὰ τὸ κληρονομήσῃ.</p>

			<p>Κατόπιν εἰς τὸν Δέκιο εἶπαν οἱ στρατιῶτες·<br>
			πιστέψαμε εἰς τὸ Χριστόν, δὲν εἴμαστε προδότες.</p>

			<p>Πήγαμε νὰ συλλάβουμε τὸν δοῦλο τοῦ Κυρίου<br>
			καὶ μᾶς ἐτάισε ψωμὶ Πατρὸς τοῦ οὐρανίου.</p>

			<p>Καὶ ὅταν τοῦ ἀπάντησαν αὐτοὶ σὲ ἐρώτησε ἐτούτη,<br>
			τοὺς ἔταζε ἄλογα χρυσά, ἐνδύματα καὶ πλούτη.</p>

			<p>Τὰ πλούτη νὰ τὰ χαίρεσαι καὶ ὅλα τὰ καλά σου<br>
			κι ὅλα δὲν τὰ φοβόμαστε πρόσκαιρα βάσανά σου.</p>

			<p>Φοβήθηκε ὁ Δέκιος μήπως πιστέψουν κι ἄλλοι,<br>
			καὶ ἔβγαλε διαταγὴ νὰ κόψουν τὸ κεφάλι.</p>

			<p>Καὶ τοὺς ἀποκεφάλισαν ἀπέξω ἀπὸ τὴν πόλι,<br>
			διακόσιοι ἔγιναν Μάρτυρες οἱ στρατιῶτες ὅλοι.</p>

			<p>Ἔγινε ἀποκεφάλισι, διαταγὴ Δεκίου<br>
			Χρονολογία ἤτανε ἕβδομη Ἀπριλίου.</p>

			<p>Τὰ λείψανα τὰ ἔριξαν σὲ πύρινο καμίνι<br>
			μὰ ἡ φωτιὰ δὲ τἄκαψε καὶ σῷα εἶχαν μείνει.</p>

			<p>Κατόπιν πάλι ὁ Δέκιος Ἅγιον φυλακίζει<br>
			καὶ εἰς τὸ δικαστήριον ξανὰ τὸν φοβερίζει.</p>

			<p>Τοῦ ἀπαντᾷ ὁ Ἅγιος πὼς ἔχει γιὰ βοηθό του<br>
			Θεὸν ποὺ εἶν᾿ ἀληθινὸς προστάτης ἰδικός του.</p>

			<p>Σὲ πυρωμένο κάθισμα τὸν βάλαν νὰ καθίσῃ,<br>
			ὁ Ἅγιος προσεύχεται, ἡ φλόγα ἔχει σβήσει.</p>

			<p>Ὅλοι οἱ παρευρισκόμενοι σὰν εἴδανε τὸ θαῦμα,<br>
			ἐπίστευσαν εἰς τὸ Χριστὸν ἀμέσως ἐν τῷ ἅμα.</p>

			<p>Μέγας Θεὸς τῶν χριστιανῶν βροντοφωνάξαν ὅλοι,<br>
			γινῆκαν πάντες χριστιανοί, χίλιοι μέσα στὴν πόλι.</p>

			<p>Ντροπή σου, εἶπαν, Δέκιε, ἀγύριστο κεφάλι,<br>
			ποὺ ὁ Θεὸς τῶν Χριστιανῶν σὲ νίκησε καὶ πάλι.</p>

			<p>Φοβήθηκεν ὁ Δέκιος μὲ τὰ ἀνάκτορά του,<br>
			ἐπῆγε ἐκεῖ καὶ κάθισε, τραβοῦσε τὰ μαλλιά του.</p>

			<p>Καὶ πάλι ἄλλη διαταγὴ ὁ Δέκιος προστάζει,<br>
			ὅσοι ἐπίστευσαν Χριστὸν σὰν τὰ ἀρνιὰ τοὺς σφάζει.</p>

			<p>Καὶ ἔτσι ἐδεχθήκανε πρὸς χάριν τοῦ Κυρίου,<br>
			μαρτύριον οἱ χριστιανοὶ ἐννέα Ἀπριλίου.</p>

			<p>Ὁ Δέκιος ἀπεφάσισε Ἅγιον νὰ ἐξοντώσῃ,<br>
			ὅσο τὸ γρηγορότερο νὰ τὸν ἐθανατώσῃ.</p>

			<p>Δένει μιὰ πέτρα στὸ λαιμὸ τὸν ρίχνει σὲ πηγάδι,<br>
			καὶ πίστευαν τὸν Ἅγιο πὼς ἔστειλαν στὸν ᾅδη.</p>

			<p>Κατέβηκε ὅμως ἄγγελος καὶ ζωντανὸ τὸν βγάζει,<br>
			Δέκιος δαιμονίστηκε κι ἄρχισε νὰ φωνάζῃ.</p>

			<p>Τὰ βάνει μὲ τὸν Ἅγιο καὶ τότε φοβερίζει,<br>
			ὅταν τὸν εἶδε ζωντανό, σὰν τὸ σκυλὶ γαυγιζει.</p>

			<p>Καὶ τότε πῆρε ἀπόφασι νὰ ἀποκεφαλίσῃ<br>
			τὸν Χριστοφόρο· ὁ Ἅγιος δὲν θέλει πιὰ νὰ ζήσῃ.</p>

			<p>Ἄκουσαν τὴ διαταγὴ οἱ δήμιοι· τὸν πᾶνε<br>
			στὸν τόπο τελειώσεως καὶ ξέγνοιαστοι πιὰ νἆναι.</p>

			<p>Στὸ δήμιο ἐζήτησε ὁ Μάρτυς πρὶν πεθάνῃ,<br>
			ἦταν ἐπιθυμία του τὴν προσευχὴ νὰ κάνῃ.</p>

			<p>Τελείωσε τὴν προσευχὴ μὲ τὰ αἰτήματά του,<br>
			ὅσοι διαβάζουν βίο του θὰ βρίσκεται κοντά τους.</p>

			<p>Φωνὴ ἀπὸ τὸν οὐρανὸ μετὰ τὴν προσευχή του,<br>
			θὰ γίνεται ὅπως ζήτησε, θἆν᾿ ὁ Θεὸς μαζί τους.</p>

			<p>Ὁ Χριστοφόρος σταθερὰ στὸν δήμιο λέει πάλι,<br>
			νὰ ἐκτελεστῇ ἡ διαταγή, νὰ κόψῃ τὸ κεφάλι.</p>

			<p>Διακόσα πενῆντα ἕνα μετὰ Χριστόν, ἐννέα του Μαΐου,<br>
			ἔγινε ἀποκεφάλισι Χριστοφόρου τοῦ Ἁγίου.</p>

			<p>Πῆρε τὸ ἅγιο λείψανο ὁ ἐπίσκοπος Ἀτταλείας,<br>
			τὸ τύλιξε μὲ καθαρὰ σενδόνια ἀσφαλείας.</p>

			<p>Τοῦ ἔβαλε ἀρώματα, τὸ ἔθαψε στὴν πόλι,<br>
			καὶ οἱ χριστιανοὶ μὲ εὐλάβεια τὸ προσκυνοῦσαν ὅλοι.</p>

			<p>Ἦταν φρικτὸ τὸ τέλος τοῦ βαρβάρου τοῦ Δεκίου,<br>
			ἀπ᾿ τὰ βασανιστήρια ποὺ ἔκανε τοῦ Ἁγίου.</p>

			<p>Ἐπῆρε ἀπ᾿τὸν Θεὸν πολλὴν ὁ Χριστοφόρος χάρι,<br>
			ἔγινε ὁ πρὶν ἄγριος Χριστοῦ μαργαριτάρι.</p>

			<p>Ὦ Ἅγιε Χριστοφόρε μου, κάνε γιὰ μᾶς πρεσβεία,<br>
			νὰ συγχωρέσῃ ὁ Θεὸς τὴν κάθε ἁμαρτία.</p>

			</td>
		</tr>
	</table>
</div>

<hr>

</body>

</html>