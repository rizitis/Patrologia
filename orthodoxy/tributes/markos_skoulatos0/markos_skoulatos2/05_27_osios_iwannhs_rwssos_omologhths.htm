<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Ιωάννης Ρώσσος</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Ἰωάννης ὁ Ρῶσσος</h1>

<p style="text-align: center">27 Μαΐου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Σ᾿ ἕνα χωριὸ γεννήθηκε ποὺ εἶναι στὴ Ρωσία,<br>
			καὶ τοῦ ἔμεινε ἐπίθετο εἰς τὴν ὀνομασία.</p>

			<p>Χίλια ἑξακόσια ἐνενῆντα μΧ ἐγενήθη στὴν Ρωσία,<br>
			Πέτρος μεγάλος εἴχενε τότε τὴν βασιλεία.</p>

			<p>Γονεῖς του τὸν ἀνέθρεψαν κατόπιν τὸν βαπτίσαν,<br>
			Ἰωάννη στὸν δρόμο τοῦ Χριστοῦ οἱ δυὸ τὸν ὁδηγῆσαν.</p>

			<p>Ἦταν ἁγνὸς καὶ ἐγκρατὴς στὴν συναναστροφή του,<br>
			καὶ πᾶσα ἡμέρα στὸν Θεὸν ἔκανε προσευχή του.</p>

			<p>Σὰν ἔγινε πιὰ ἔφηβος εἰς τὸν στρατὸ πηγαίνει,<br>
			πόλεμος Ρωσσοτουρκικὸς ἐκεῖ τὸν περιμένει.</p>

			<p>Οἱ Τάταροι τὸν ἔπιασαν κι ἐκεῖ αἰχμαλωτίσθη,<br>
			τὸν πούλησαν σὲ ὕπαρχο, Ὀθωμανὸ στὴν πίστι.</p>

			<p>Ἦταν ὁ ἀγὰς αὐτὸς στὸ Προκόπι τῆς Ἀσίας,<br>
			ἀπέχει ὧρες δώδεκα ἀπ᾿ τὴν Καπαδοκία.</p>

			<p>Τοῦ ἔταζε ὁ ἀφέντης του πολλὰ ἀπ᾿ τὰ ἀγαθά του,<br>
			νὰ ἀρνηθῇ τὴν πίστι του καὶ νὰ δεχτῇ δικιά του.</p>

			<p>Ὁ Ἰωάννης ἀπαντᾶ εἰς τὸ ἀφεντικό του,<br>
			πὼς τὸν Σωτῆρα τὸν Χριστὸ δοξάζει γιὰ Θεό του.</p>

			<p>Ὁ Τοῦρκος ὅταν τ᾿ ἄκουσε τόνε καταδικάζει,<br>
			στὸ στάβλο μὲ τὰ ζῶα του γιὰ συντροφιὰ τὸν βάζει.</p>

			<p>Ἔκανε ἀσκητήριο ὁ Ὅσιος στὸν στάβλο,<br>
			καὶ εὐχαριστοῦσε τὸν Θεὸ ὡς δῶρο του μεγάλο.</p>

			<p>Σκεπτόταν τὸν Θεάνθρωπο, σὲ φάτνη ἐγενήθη,<br>
			ἀπ᾿ τὴν μητέρα Παναγιὰ ἐκεῖ ἐγαλουχήθη.</p>

			<p>Μὲ δίχως ὑποδήματα πεινοῦσε καὶ διψοῦσε,<br>
			μετάνοιες καὶ μὲ προσευχὴ τὴ νύκτα ἔπαιρνοῦσε.</p>

			<p>Γιὰ τὶς ἀνάγκες σώματος δὲν δίνει σημασία,<br>
			λίγο ψωμί, λίγο νερὸ καὶ ὕπνο ὀλιγαρκεία.</p>

			<p>Μέσα στὸ στάβλο ἔψαλε ἀπ᾿ τοῦ Δαυῒδ ψαλτήρι,<br>
			δοξολογοῦσε τὸν Θεὸ σὰν νὰ ἦταν πανηγύρι.</p>

			<p>Ἣν ἐκκλησία ἐκεῖ κοντὰ τ᾿ Ἁγίου Γεωργίου,<br>
			τὴ νύκτα ἐκεῖ προσεύχονταν μὲ ἄγνοια κυρίου.</p>

			<p>Σ᾿ αὐτὸν τὸν ἱερὸ ναὸ μὲ θέρμη προσκυνοῦσε,<br>
			πήγαινε κάθε Σάββατο ἐκεῖ καὶ κοινωνοῦσε.</p>

			<p>Γενίτσαροι κατοίκησαν ἐτότε στὸ Προκόπι,<br>
			τὸν Ἰωάννη βρίζανε, ἤτανε παλιανθρῶποι.</p>

			<p>Ἐκεῖνος τὰ ὑπέμενε ὅλα μὲ καρτερία,<br>
			τὸν ἐφωνάζαν ἄπιστο δὲν κράταγε κακία.</p>

			<p>Ἀγόγγυστος ὑπέμεινε εἰς τὰ πειράγματά τους,<br>
			γιὰ ὅλους προσευχότανε, νἆναι ὁ Θεὸς κοντά τους.</p>

			<p>Ὁ Κύριος τους φώτισε νὰ μὴν τὸν περιπαίζουν,<br>
			καὶ τὸ ἀρνίο τ᾿ ἄκακο ἔπαψαν νὰ παιδεύουν.</p>

			<p>Τὸ ἀφεντικὸ τοῦ φέρνονταν μὲ εὐγένεια στὸ σπίτι,<br>
			καὶ δὲν τὸν ἐνοχλοῦσε πιὰ γιὰ τὴν δική του πίστι.</p>

			<p>Ἔνοιωσε μὲς στὸ σπίτι του μεγάλη εὐτυχία,<br>
			τοῦ Ἰωάννου προσευχὲς ἤτανε ἡ αἰτία.</p>

			<p>Ὁ Ἰωάννης πρόθυμος πάντα ὑπηρετοῦσε,<br>
			τὸν κύριον καὶ τὴν κυρὰ πάντα εὐχαριστοῦσε.</p>

			<p>Τ᾿ ἀφεντικό του ἔφυγε, ταξίδευσε στὴ Μέκκα,<br>
			καὶ στὸ Προκόπι ἄφησε δούλους καὶ τὴ γυναίκα.</p>

			<p>Τοὺς συγγενεῖς ἐκάλεσε σὲ δεῖπνο ἡ γυναίκα,<br>
			νὰ ἐπιστρέψῃ ὁ σύζυγος σῶος ἀπὸ τὴ Μέκκα.</p>

			<p>Ὁ Ἅγιος προσέφερε πιλάφι στὴν κυρά του,<br>
			ποὺ ἄρεσε στὸ σύζυγο σὰν ἤτανε κοντά του.</p>

			<p>Τοῦ Ἰωάννη μίλησε τότες ἡ γυναίκα,<br>
			ὁ σύζυγος ἂν ἔτρωγε πιλάφι εἰς τὴ Μέκκα.</p>

			<p>Τότε ζητᾶ ἀπ᾿ τὴν κυρὰ ὁ Ἰωάννης πιάτο,<br>
			καὶ ἡ κυρὰ τοῦ ἔδωσε, πιλάφι ἦν γεμάτο.</p>

			<p>Ἐνόμιζε ὅτι πεινᾶ ἐκεῖνος νὰ τὸ φάῃ,<br>
			ἢ ὅτι προωρίζετο εἰς τοὺς φτωχοὺς νὰ πάῃ.</p>

			<p>Οἱ καλεσμένοι τ᾿ ἄκουσαν καὶ τόνε κοροϊδεύουν,<br>
			γιατὶ τὸν παντοδύναμο Θεὸ ἐκεῖνοι δὲν πιστεύουν.</p>

			<p>Στὸν στάβλο ἐκατέβηκε κάνει τὴν προσευχή του,<br>
			νὰ πάῃ θαυματουργικὰ στὴ Μέκκα τὸ φαί του.</p>

			<p>Εἶχε πολὺ ἁπλότητα μὰ καὶ ψυχὴ ἁγία,<br>
			καὶ ἐπίστευε εἰς τοῦ Θεοῦ τὴν Παντοδυναμία.</p>

			<p>Σὰν τέλειωσε τὴν προσευχὴ τὸ πιάτο μὲ πιλάφι,<br>
			στὸ μέρος ποὺ βρισκότανε ἀπὸ μπροστά του ἐχάθη.</p>

			<p>Μὲς στὸ δωμάτιο τοῦ ἀγὰ στὴν Μέκκα ἦν τὸ πιάτο,<br>
			ποὺ ὁ Ἰωάννης τὸ ἔστειλε στὸ ἀφεντικὸ γεμάτο.</p>

			<p>Καὶ ἔτσι ἡ ἐλπίδα του μὲ θαῦμα εἶχε γίνει,<br>
			γιατὶ στὰ χέρια τοῦ Θεοῦ εἶχε ἐμπιστοσύνη.</p>

			<p>Ἐπῆγε θαυματουργικὰ τὸ πιάτο εἰς τὴ Μέκκα,<br>
			ὁ Ἰωάννης ἀνήγγειλε εἰς τὴν κυρὰ γυναίκα.</p>

			<p>Καὶ πάλι ξαναγέλασαν ὅλοι οἱ καλεσμένοι,<br>
			νόμιζαν ὅτι τόφαγε μὰ βγῆκαν γελασμένοι.</p>

			<p>Σὰν πέρασε λίγος καιρὸς γύρισε ἀπ᾿τὴν Μέκκα,<br>
			εὐχαριστεῖ ὁ σύζυγος τὴν σύντροφο γυναίκα.</p>

			<p>Ἐκράταγε στὰ χέρια τοῦ τὸ χάλκινο τὸ πιάτο,<br>
			ποὺ τὸ πιλάφι ἔστειλε καὶ ἤτανε γεμάτο.</p>

			<p>Τὸ εἶδαν καὶ ξεπλαγησαν ὅλοι οἱ καλεσμένοι,<br>
			τὸ θαῦμα τότε ἔμαθε ὅλη ἡ οἰκούμενη.</p>

			<p>Καὶ διηγεῖται ὁ Ἅγιος τὸ σπίτι κλειδωμένο,<br>
			βρῆκα στὸ τραπέζι μου πιλάφι ἀχνισμένο.</p>

			<p>Τὴν τάδε μέρα τοῦ μηνὸς τὸ ἔλαβα στὴν Μέκκα,<br>
			ἦταν ἡ μέρα ποὺ ἔκανε τραπέζι ἡ γυναίκα.</p>

			<p>Τοὺς εἶπε σὰν ἐπέστρεψα ἀπ᾿τὸ τζαμὶ στὸ σπίτι,<br>
			ποὺ κλειδωμένο ἤτανε καὶ ἀπὸ τὸν φεγγίτη.</p>

			<p>Εἰς τὸ τραπέζι ἤτανε πιλάφι σ᾿ ἕνα πιάτο,<br>
			ἄδειο τὸ βλέπετε ἐδῶ ποὺ ἤτανε γεμάτο.</p>

			<p>Μοῦ φάνηκε παράξενο πολὺ αὐτὸ τὸ πράγμα,<br>
			ποὺ τὸ πιλάφι ἄχνιζε καὶ ἔγινε αὐτὸ τὸ θαῦμα.</p>

			<p>Ἐκάθησα καὶ τὸ ἔφαγα ποὺ ἐμοσχοβολοῦσε,<br>
			μοῦ ἄνοιξε τὴν ὄρεξι καὶ μὲ εὐχαριστοῦσε.</p>

			<p>Σὰν τ᾿ ἄκουσαν οἱ ἄνθρωποι ὅλοι τους ἀποροῦσαν,<br>
			ὅμως τοῦ εἶπε ἡ σύζυγος γιατὶ ἐδυσπιστοῦσαν.</p>

			<p>Πῶς Ἰωάννης ἔλαβε πιλάφι ἀπ᾿τὴν γυναίκα,<br>
			νὰ φάῃ τὸ ἀφεντικὸ ποὺ ἔμενε στὴν Μέκκα.</p>

			<p>Οἱ καλεσμένοι τ᾿ ἄκουσαν καὶ τότε ἐπιστέψαν,<br>
			ποὺ γέλασαν τὸν Ἅγιο καὶ τὸν κοροιδεψαν.</p>

			<p>Αὐτὸ τὸ θαῦμα ἔμαθαν ὅλοι εἰς τὸ Προκόπι,<br>
			τὸν θεωροῦσαν ἅγιο ἐτότε οἱ ἀνθρῶποι.</p>

			<p>Τ᾿ ἀφεντικά του χάρηκαν καὶ εἶπαν τὸ δίχως ἄλλο,<br>
			νὰ πάῃ σὲ δωμάτιο καὶ ὄχι πιὰ στὸ στάβλο.</p>

			<p>Ὁ ἅγιος δὲν θέλησε νὰ τοῦ ἀλλάξῃ θέσι,<br>
			δοξολογοῦσε τὸν Θεὸν ἐκεῖ καὶ τοῦ ἀρέσει.</p>

			<p>Ἐκεῖ περνοῦσε ἀσκητικὰ στοῦ στάβλου τὴ γωνία,<br>
			ἔστελνε πάντα στὸ Θεὸ θερμὴ εὐχαριστία.</p>

			<p>Περιποιόταν στοργικὰ τ᾿ ἀφεντικοῦ τὰ ζῶα,<br>
			τὰ τάιζε, τὰ πότιζε καὶ ἦταν ὅλα σῶα.</p>

			<p>Καὶ ἐκεῖνα τὸν ἀγάπησαν διὰ τὴν συντρόφια του,<br>
			καὶ μὲ χαρὰ χρεμέτιζαν σὰν ἤτανε κοντά του.</p>

			<p>Σὰν λίγα χρόνια πέρασαν νιώθει τὸν ἑαυτό του,<br>
			ἀρρώστησε, περίμενε τὸ τέλος τὸ δικό του.</p>

			<p>Καὶ Ἱερέα κάλεσε γιὰ νὰ τὸν κοινωνήσῃ,<br>
			γιὰ τελευταία του φορὰ σὲ ὅλη του τὴ ζήση.</p>

			<p>Φοβήθηκε ὁ Ἱερεὺς νὰ πάῃ μὲς στὸ στάβλο,<br>
			μήπως οἱ Τοῦρκοι τὸν ἰδοῦν καὶ γίνῃ κακὸ μεγάλο.</p>

			<p>Τὸν φώτισε ὅμως ὁ Θεὸς τότε τὸν Ἱερέα,<br>
			τὰ Ἅγια Μυστήρια νὰ προσφερθοῦν ὡραῖα.</p>

			<p>Πῆρε ἕνα μῆλο τὄκοψε μὰ καὶ τὸ βαθουλιάζει,<br>
			σῶμα καὶ αἷμα τοῦ Χριστοῦ ὁ Ἱερέας βάζει.</p>

			<p>Τὸ ἔφερε στὸν Ἅγιο τὸ μῆλο γιὰ νὰ φάῃ,<br>
			εὐχαριστοῦσε τὸν Θεὸ ποὺ τοῦ τὸ εἶχε πάει.</p>

			<p>Καὶ ὅταν ἐκοινώνησε κάνει τὴν προσευχή του,<br>
			σὲ λίγη ὥρα ἄφησε στὸν Πλάστη τὴν ψυχή του.</p>

			<p>Καὶ ἔφυγε ἀπὸ τὴν σκλαβιὰ καὶ ἀπ᾿ τὴν τυραννία,<br>
			καὶ πῆγε καὶ κατοίκησε ζωὴ τὴν αἰωνία.</p>

			<p>Χίλια ἑπτακόσια τριάντα μΧ. ἡ κοίμησις Ἁγίου,<br>
			ἡ ἐκκλησία τὸν τιμᾶ εἴκοσι ἑπτὰ Μαΐου.</p>

			<p>Σὰν ἔμαθε ὁ ἀφέντης τοῦ διὰ τὸν θάνατόν του,<br>
			ἐκάλεσε τοὺς ἱερεῖς νὰ πάρουν λείψανό του.</p>

			<p>Καὶ νὰ ταφῇ ὀρθόδοξα μὲ τοῦ Χριστοῦ θρησκεία,<br>
			ποὺ τὸν ἐκτίμησε πολὺ γιὰ τὴν ὑπηρεσία.</p>

			<p>Στὸ ἅγιόν του λείψανο τ᾿ ἀφεντικὸ τοῦ βάζει,<br>
			καὶ μὲ πολὺ ἐκτίμησι τάπητα τὸν σκεπάζει.</p>

			<p>Οἱ ἱερεῖς καὶ οἱ χριστιανοὶ πῆραν τὸ λείψανό του,<br>
			καὶ τὸ ἐνταφιάσανε σὲ ἐκκλησίας τόπου.</p>

			<p>Τριάμισι χρόνια πέρασαν ἀπὸ τὴν κοίμησί του,<br>
			κι ἔγινε θαυματουργικὰ ἡ ἀνακομιδή του.</p>

			<p>Κατέβηκε ἀπ᾿ τὸν οὐρανὸ στὸν τάφο τοῦ Ἁγίου,<br>
			φῶς θεϊκὸ ἐφάνηκε, Θεοῦ ἦταν σημεῖο.</p>

			<p>Τὸ μνῆμα ὅταν ἄνοιξαν ἐφάνηκε ἕνα θαῦμα,<br>
			ἀκέραιο τὸ λείψανο δίχως νὰ πάθει πράγμα.</p>

			<p>Τὸ ἔφεραν στὴν ἐκκλησία, Ἁγίου Γεωργίου,<br>
			ἐκεῖ ἐπροσευχόντανε πρὸς δόξα τοῦ Κυρίου.</p>

			<p>Εἰς τὴν Ἁγία Τράπεζα ποὺ ὁ ἴδιος ἀγρυπνοῦσε,<br>
			μὲ δέησι καὶ προσευχὴ Θεὸν παρακαλοῦσε.</p>

			<p>Λίγα ἀπὸ τὰ θαύματα τ᾿ Ἁγίου Ἰωάννη,<br>
			θὰ γράψω μετὰ κοίμησι σ᾿ ἀνθρώπους ποὖχε κάνει.</p>

			<p>Οἱ Τοῦρκοι λεηλάτησαν τὴν ἐκκλησιὰ Ἁγίου,<br>
			ἐκεῖ ὅπου εὑρισκότανε λείψανο τοῦ Ἁγίου.</p>

			<p>Ἀνοίξανε τὴν λάρνακα λάφυρα νὰ συνάξουν,<br>
			ἀλλὰ δὲ βρῆκαν τίποτα λεφτὰ νὰ τὰ ἁρπάξουν.</p>

			<p>Ἀνάψανε οἱ ἄπιστοι μιὰ φωτιὰ μεγάλη,<br>
			καὶ τοῦ Ἁγίου λείψανο ἐκεῖ τὸ εἶχαν βάλει.</p>

			<p>Τὸ λείψανο δὲν κάηκε, ἔφυγαν τρομαγμένοι,<br>
			τὸ θαῦμα αὐτὸ κηρύχτηκε σ᾿ ὅλη τὴν οἰκούμενη.</p>

			<p>Σὰν τέλειωσε ὁ πόλεμος Ἑλλάδας καὶ Τουρκίας,<br>
			μετέφεραν τὸ λείψανο εἰς τὸ νησὶ Εὐβοίας.</p>

			<p>Ἐκεῖ πανηγυρίζουνε τὸ λείψανο τ᾿ Ἁγίου,<br>
			ἡ Ἐκκλησία τὸ τιμᾶ εἴκοσι ἑπτὰ Μαΐου.</p>

			<p>Εἶναι πολὺ θαυματουργὸ λείψανο τοῦ Ἁγίου,<br>
			καὶ κάνει θαύματα πολλὰ μὲ χάρι τοῦ Κυρίου.</p>

			<p>Ὅσοι ζητοῦν βοήθεια ἀμέσως προλαβαίνει,<br>
			γίνονται ἄρρωστοι καλά, μὰ καὶ δαιμονισμένοι.</p>

			<p>Διώχνει τὰ δαιμόνια καὶ φεύγουνε τροχάδην,<br>
			ἄνθρωποι γίνονται καλά, κι αὐτὰ πᾶνε στὸν Ἅδη.</p>

			<p>Εἶναι πολλὰ τὰ θαύματα τοῦ Ρώσσου Ἰωάννη,<br>
			τὰ διηγοῦνται ἄρρωστοι ποὺ θἄχανε πεθάνει.</p>

			<p>Ὅσοι πονοῦνε τρέχουνε Προκόπι τῆς Εὐοιας,<br>
			τοὺς θεραπεύει ὁ Ἅγιος, βρίσκουνε θεραπεία.</p>

			<p>Ἕνας γιατρὸς βρισκότανε στὴ Λίμνη τῆς Εὐβοίας,<br>
			μὰ ἦταν ὅμως ἄπιστος χριστιανικῆς θρησκείας.</p>

			<p>Ἀρρώστησε ὁ ἄπιστος ἀρρώστια τὸν καρκίνο,<br>
			ποὺ ἐξετάσεις ἔκανε εἰς τὸν καιρὸ ἐκεῖνο.</p>

			<p>Ἐλπίδες εἶχ᾿ ἐλάχιστες ἐγχείρησι νὰ κάνῃ,<br>
			ἦταν σὲ δύο μέτωπα νὰ ζήσῃ νὰ πεθάνῃ.</p>

			<p>Κατέφυγε εἰς τὸν Θεόν, ἔφυγε ἡ ἀπιστία,<br>
			καὶ τότε προσευχότανε νὰ βρῇ πάλι ὑγεία.</p>

			<p>Τώρα ἕνας νέος ξαφνικὰ τοῦ χτύπησε τὴν πόρτα,<br>
			γιὰ τὴν ὑγεία τοῦ γιατροῦ ὁ νέος τὸν ἐρώτα.</p>

			<p>Ἐγὼ εἶμαι ἄρρωστος πολύ, τοῦ ἀπαντᾷ ἐκεῖνος,<br>
			γιατὶ εἶναι ἀθεράπευτη ἀρρώστια ὁ καρκίνος.</p>

			<p>Ὁ νέος θάρρος τοῦ ῾δωσε νὰ τὸν καθησυχάσῃ,<br>
			ὅτι τὸν ἔκανε καλὰ ἀρρώστια εἶχε περάσει.</p>

			<p>Τοῦ λέγει· εἶμαι ὁ Ἅγιος Γιάννης ἀπ᾿ τὴ Ρωσία,<br>
			τὸ λείψανό μου βρίσκεται Προκοπι τῆς Εὐβοίας.</p>

			<p>Σὰν ἔφυγε ὁ Ἅγιος, γιατρὸς τόνε ζητάει,<br>
			καὶ γιὰ νὰ μάθῃ σίγουρα τὶς ἀδελφὲς ρωτάει.</p>

			<p>Μὰ ἐκεῖνος ἔφυγε κρυφὰ σὰν ἔγινε τὸ θαῦμα,<br>
			ἔκανε τὸ γιατρὸ καλά, ποὖχε μεγάλο τραῦμα.</p>

			<p>Ἀφοῦ ἔγινε ὁ γιατρὸς καλὰ ποὺ θαῦμα εἶχε γίνει,<br>
			ἔγινε ἱεραπόστολος τὴν ἐποχὴ ἐκείνη.</p>

			<p>Ὦ! Ἅγιε Ἰωάννη μας ποὺ εἶσαι ἀπὸ τὴ Ρωσία,<br>
			προσεύχου πάντοτε στὸ Θεὸ νὰ βροῦμε σωτηρία.</p>

			</td>
		</tr>
	</table>
</div>

<hr>

</body>

</html>