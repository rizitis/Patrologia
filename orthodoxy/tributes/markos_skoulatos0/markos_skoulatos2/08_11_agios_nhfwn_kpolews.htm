<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγιος Νήφων Πατριάρχης Κωνσταντινουπόλεως</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Νήφων Πατριάρχης Κωνσταντινουπόλεως</h1>

<p style="text-align: center">11 Αὐγούστου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Ἦταν ἡ Πελοπονησος τόπος τῆς γέννησής του,<br>
			Μαρία καὶ Μανουὴλ λεγόνταν οἱ γονεῖς του.</p>

			<p>Ἐνάρετοι καὶ εὐσεβεῖς, μετὰ τὴ γέννησί του,<br>
			Νικόλαον ὀνόμασαν οἱ δύο τὸ παιδί τους.</p>

			<p>Καὶ ὅταν ἐμεγάλωσε, ἐπῆγε στὸ σχολεῖο,<br>
			διάβαζε Ἱερὰ Γραφή, θεόπνευστο βιβλίο.</p>

			<p>Ἄριστος ἦταν μαθητὴς καὶ βίους τῶν Ἁγίων,<br>
			εἶχε μελέτη μίμησι στὸν ἰδικόν τους βίον.</p>

			<p>Ἤτανε πάντα ἐγκρατὴς σὲ ὅλη τὴ ζωή του,<br>
			λίγο ψωμί, λίγο νερὸ ἤτανε ἡ τροφή του.</p>

			<p>Φεύγει κρυφὰ ἀπ᾿ τὸ σπίτι του, πάει σὲ μοναστήρι,<br>
			ποὺ ἦταν στὴν Ἐπίδαυρο καὶ ἦταν καλογῆροι.</p>

			<p>Ἡγούμενο Ἀντώνιο ἐκεῖ εἶχε συναντήσει,<br>
			μὲ δάκρυα παρακαλεῖ ἐκεῖ νὰ τὸν κρατήσῃ.</p>

			<p>Καὶ βλέποντας ὁ γέροντας νέου ἐπιθυμία,<br>
			κράτησε τὸν Νικόλαο τότε στὴ συνοδεία.</p>

			<p>Ἡγούμενο παρακαλεῖ καλόγερος νὰ γίνῃ,<br>
			καὶ τότε ὁ Ἀντώνιος τὶς συμβουλὲς τοῦ δίνει.</p>

			<p>Πνευματικοὺς ἀγῶνες του, τοὖπε νὰ εἶναι ἐντάξει,<br>
			νὰ μὴ κοιμᾶται καὶ ὁ ἐχθρὸς τὸν ἐκατασπαράξῃ.</p>

			<p>Ἔπειτα κάνει τὴν κουρά, Νήφωνα τὸν ὀνομάζει,<br>
			καὶ ὁ σατανᾶς μὲ λογισμοὺς κακοὺς τὸν ἐπειράζει.</p>

			<p>Μὲ δάκρυα στὸ γέροντα τότε ξομολογιόταν,<br>
			τὸν συγχωροῦσε Ἀντώνιος καὶ ἔτσι παρηγοριόταν.</p>

			<p>Καὶ στὰ μικρὰ ἁμαρτήματα ἀγώνα ἐτηροῦσε,<br>
			οὔτε ἐγέλασε ποτέ, οὔτε ἀργολογοῦσε.</p>

			<p>Λίγος καιρὸς ἐπέρασε, Ἀντώνιος ἐκοιμήθη,<br>
			τὸν ἔκλαιγε ὁ Νήφωνας, εἶχε μεγάλη λύπη.</p>

			<p>Ἄκουσε γιὰ ἕνα γέροντα στὴν Νάρδα, Ζαχαρία,<br>
			πὼς εἶχε Ἁγιορείτικη μαζί του συνοδία.</p>

			<p>Ὁ Νήφων τὸν ἀντάμωσε, συζήτησε μαζί του,<br>
			τὸν δέχτηκε, διαταγὲς τοῦ δίνει στὸ κελί του.</p>

			<p>Στὸ Ἅγιον Ὄρος παρακαλεῖ ὁ Νήφων τὸν Ζαχαρία,<br>
			γιὰ νὰ τοῦ δώσῃ ἄδεια νὰ βρῇ τὴν ἡσυχία.</p>

			<p>Ἤτανε τότε Ἀρχιερεὺς ἤθελε συντροφιά του,<br>
			τὸν Νήφωνα γιὰ βοηθὸ νὰ εὑρίσκεται κοντά του.</p>

			<p>Τὸ βράδυ ποὺ κοιμήθηκε ἄγγελος παραγγέλνει,<br>
			ὁ Νήφων λέγει ὁ Θεὸς νὰ πάῃ ὅπου θέλει.</p>

			<p>Ὁ Ζαχαρίας φρόντισε νὰ τὸν κατευοδώσῃ,<br>
			νὰ τὸν ἰδῆ εἰς τὴν ζωὴν Θεὸς νὰ τὸν ἀξιώσῃ.</p>

			<p>Ὁ Νήφων παίρνει τὴν εὐχὴ ἀπ᾿ τὸν ἀρχιερέα,<br>
			στὸ Ἅγιον Ὄρος ἔφτασε, περνᾶ πολὺ ὡραία.</p>

			<p>Βατοπαιδίου τὴν Μονὴ πῆγε νὰ προσκυνήσῃ,<br>
			καὶ ἐναρέτους μοναχοὺς ἐκεῖ νὰ συναντήσῃ.</p>

			<p>Κατόπιν πῆγε στὶς Καρυές, εὑρῆκε τοὺς πατέρες,<br>
			νὰ ἀκούσουν λόγια θεϊκὰ ἐκεῖνες τὶς ἡμέρες.</p>

			<p>Πολὺ τὸν παρακάλεσαν σὲ ἐκείνους νὰ μιλήσῃ,<br>
			καὶ τὰς ψυχάς του ἤθελαν πολὺ νὰ ὠφελήσῃ.</p>

			<p>Ἐκεῖνος μὲ ταπείνωσι δὲν θέλει νὰ διδάξῃ,<br>
			ἀλλὰ ἕνας γέρος Δανιὴλ τὸν ἔβαλε σὲ τάξι.</p>

			<p>Τοῦ εἶπε λόγια τοῦ Θεοῦ ποτὲ νὰ μὴν τὰ κρύβει,<br>
			μὴν τἄχῃ γιὰ τὸν ἑαυτὸν μὰ νὰ τὰ μεταδίδῃ.</p>

			<p>Σὰν τ᾿ ἄκουσε ὁ Νηφωνας ἔσκυψε τὸ κεφάλι,<br>
			καὶ ταπεινὰ τοὺς ὁμιλεῖ τὰ θεῖα λόγια πάλι.</p>

			<p>Τόσο εὐχαριστήθηκαν ἀπὸ τὴν ὁμιλία,<br>
			ποὺ στὴν σωματικὴ τροφὴ δὲν δίνουν σημασία.</p>

			<p>Δίδασκε, διδασκότανε στοὺς ἀσκητὰς τριγύρω,<br>
			ὅταν ἐπισκεπτότανε κελιὰ τῶν καλογήρων.</p>

			<p>Στὴν Λαύρα τὸν ἐκάλεσαν τοῦ Ἁγίου Ἀθανασίου,<br>
			μὲ προθυμία ἐδίδαξε τὰ λόγια τοῦ Κυρίου.</p>

			<p>Ἔμαθε γιὰ τοὺς μοναχοὺς Μονῆς Διονυσίου,<br>
			ζοῦσαν ζωὴ ἀγγελικὴ μὲ τάξι Κοινοβίου.</p>

			<p>Εἶν᾿ ἡ Μονὴ εἰς τὴν τιμὴν Προδρόμου Ἰωάννη,<br>
			ζέρι δεξὶ φυλάσσεται, θαύματα ἔχει κάνει.</p>

			<p>Ὁ Ἅγιος Νήφων πῆγε ἐκεῖ, ἄγρυπνος ἔχει μείνει,<br>
			τὸν Πρόδρομο παρακαλεῖ εἰς τὴν Μονὴ νὰ μείνῃ.</p>

			<p>Ἡγούμενος τὸν δέχτηκε τὸν κάνει σταυροφόρο,<br>
			διάκονος καὶ Ἱερεὺς ἦταν σ᾿ αὐτὸ τὸ χῶρο.</p>

			<p>Εἶχε ἀγάπη στὴν καρδιά, ὅλους τοὺς ἀγαποῦσε,<br>
			σὲ κάθε ἀνάγκη πρόθυμα τοὺς ἐξυπηρετοῦσε.</p>

			<p>Ὁ Νήφων ἔξω ἔμεινε ἀπὸ τὸ μοναστήρι,<br>
			μιὰ βραδιὰ τὸν εἴδανε κρυφὰ οἱ καλογῆροι.</p>

			<p>Τὸν εἴδανε νὰ προσεύχεται μὲ χέρια ὑψωμένα,<br>
			τὸ πρόσωπό του ἔλαμπε ὡσὰν κεριὰ ἀναμμένα.</p>

			<p>Τὸν εἶδε ἕνας μοναχὸς ποὺ ἤτανε μαζί του,<br>
			ὁ Ἅγιος τὸ ἔκρυψε ἀπὸ ταπείνωσί του.</p>

			<p>Αὐτὸ δὲν διαδόθηκε, ποὺ ἦταν ἕνα θαῦμα,<br>
			θὰ ἔφευγε ὁ Νηφωνας τὴν νύχτα ἐν τῷ ἅμα.</p>

			<p>Τὸν ζήτησαν ἀρχιερεῖς ἀπ᾿ τὴν Θεσσαλονίκη,<br>
			ποὺ χήρεψε ἡ Μητρόπολις σὲ ἐκείνους νὰ ἀνήκῃ.</p>

			<p>Ὁ Ἅγιος ἐκάτεχε πολλὴ ταπεινωσύνη,<br>
			δὲν ἤθελε ἀρχιερεὺς ἐτότε γιὰ νὰ γίνῃ.</p>

			<p>Μὰ ἦταν θέλημα Θεοῦ, τὸ εἶχε καταλάβει,<br>
			καὶ ἔτσι ὁ Νήφων θέλησε τὴ θέσι αὐτὴ νὰ λάβῃ.</p>

			<p>Ὅταν χειροτονήθηκε, τότε στὴν Φλωρεντία<br>
			οἱ παπικοὶ ἐκάνανε ἐκεῖ καινοτομία.</p>

			<p>Παρηγορεῖ τοὺς χριστιανοὺς καὶ τοὺς ἐπαρακάλει,<br>
			νὰ ἔχουν πίστι ὀρθόδοξον, ὅλους τοὺς καθωδήγει.</p>

			<p>Δύο χρόνια ὅταν πέρασαν στὴν Πόλι τὸν καλοῦνε,<br>
			καὶ Πατριάρχη μὲ στανιὸ τόνε χειροτονοῦνε.</p>

			<p>Ὁ διάβολος τὸν φθόνισε ἀπὸ ζηλοτυπία,<br>
			καὶ παρακίνησε ἐχθρούς, τὸν κάνουν ἐξορία.</p>

			<p>Ἐπῆγε στὴν Σωζόπολι καὶ βρῆκε ἡσυχία,<br>
			καὶ στοῦ Προδρόμου τὴν Μονὴ κάνει διδασκαλία.</p>

			<p>Δύο χρόνια εἶναι ἐξόριστος στὸ μοναστήρι μόνο,<br>
			καὶ πάλι τὸν ἐκάλεσαν στοῦ Πατριάρχου θρόνο.</p>

			<p>Ὁ Διάβολος τὸν Ἅγιο πάλι τὸν πολεμάει,<br>
			ὁ Ἅγιος στὸ δρόμο του Σουλτάνο συναντάει.</p>

			<p>Τὸν χαιρετᾶ ὁ Νήφωνας, δὲν τ᾿ ἄρεσε Σουλτάνο,<br>
			ἤθελε σὰν νὰ ῾ναι Θεὸς μετάνοια νὰ τοῦ κάνῃ.</p>

			<p>Τὸν ἔβρισε τὸν Νηφωνα γιὰ τὴν «παρανομία»,<br>
			καὶ στὴν Ἀνδριανούπολι τὸν στέλνει ἐξορία.</p>

			<p>Ὁ Ράβουλος τὸν κάλεσε νὰ πάῃ στὴν Βλαχία,<br>
			νὰ νουθετήσῃ χριστιανοὺς ἐκεῖ στὴν Ἐκκλησία.</p>

			<p>Δικά τους παραπτώματα ἐφρόντισε νὰ κόψῃ,<br>
			τὴν μέθη ποὺ πλεόναζε τὴν εἶχε στὰ ὑπόψει.</p>

			<p>Ἔφυγε ἕνας ἄρχοντας ἀπὸ τὴν Μπογδανία,<br>
			τὸν ἡγεμόνα Ράδουλο εὑρῆκε στὴν Βλαχία.</p>

			<p>Ἔφυγε καὶ στὸν τόπο του ἄφησε τὴν γυναίκα,<br>
			καὶ νὰ ξεφύγῃ ἐξ ἅπαντος τῶν Τούρκων τήν τουφέκα.</p>

			<p>Ὁ Ράδουλος τὸ ἤξερε πὼς ἦταν παντρεμένος,<br>
			τώρα γυναίκα γύρευε νὰ παντρευτῇ ὁ ξένος.</p>

			<p>Ὁ ἡγεμὼν γιὰ σύζυγο δίνει τὴν ἀδελφή του,<br>
			καὶ τότε καταφρόνησε Νήφωνος προσταγή του.</p>

			<p>Ὁ Ἅγιος τοὺς ἤλεγξε γιὰ τὴν παρανομία,<br>
			κι ἀντὶ νὰ ἀκούσουν ἔγιναν σὰν ἄγρια θηρία.</p>

			<p>Ὁ ἡγεμὼν ἐθύμωσε, τὸν Ἅγιο προσβάλλει,<br>
			τοῦ εἶπε μὲ τοὺς ἄρχοντας δὲν κάνει νὰ τὰ βάλῃ.</p>

			<p>Ὁ Ἅγιος τοὺς ἀφόρισε γιὰ τὴν παρανομία,<br>
			δὲν ἔχουν τὸ δικαίωμα νὰ μποῦν στὴν ἐκκλησία.</p>

			<p>Ὁ Ράδουλος ἐθύμωσε· ἀντὶ νὰ μετανιώσῃ,<br>
			διέταξε τὸν Ἅγιο νὰ τὸν ἀπομονώσῃ.</p>

			<p>Ἕνα πευματικὸ παιδὶ ποὺ ἤτανε μαζί του,<br>
			κρυφὰ ἀπὸ τὸν ἄρχοντα ἔφερνε τὴν τροφή του.</p>

			<p>Ὁ ἡγεμὼν σκεφτότανε κατάρα τοῦ Ἁγίου,<br>
			στ᾿ ἀνάκτορα τόνε καλεῖ ἐν σχήματι ἀρνίου.</p>

			<p>Τοῦ ῾πε τὸν στεναχώρεσε καὶ νὰ τὸν συγχωρέσῃ,<br>
			καὶ γιὰ τὸν γάμο Μπόγδανου μὴν τὸν ἀνακατέψῃ.</p>

			<p>Ἐπῆγε εἰς τὴν Σύνοδο συγχώρεσι ἔχει λάβει,<br>
			νὰ συγχωρέσῃ ὁ Νηφωνας τοῦ εἶπε νὰ καταλάβῃ.</p>

			<p>Ὁ Ἅγιος ἀναστέναξε στὰ βάθη τῆς ψυχῆς του,<br>
			δὲν ἔβλεπε ἀξιώματα, ἐμίλησε μαζί του.</p>

			<p>Τοῦ ῾πε· μὲ παρακάλεσες νὰ ἔρθω στὴν Βλαχία,<br>
			μαρτύρησε ἂν ἔκαναν καμία παρανομία.</p>

			<p>Παρανομία Μπόγδανου δὲν θὰ τὴν συγχωρήσω,<br>
			ἀρνήθηκε γυναίκα του καὶ τὰ παιδιὰ ὀπίσω.</p>

			<p>Τώρα ἐσεῖς μὲ διώχνετε καὶ πάω ἐξορία,<br>
			μὲ θλίψεις μὴν πεθάνετε μέσα στὴν ἁμαρτία.</p>

			<p>Ἔφυγε τότε ὁ Ἅγιος, πῆγε Μακεδονία,<br>
			σὲ μοναστήρι ἐδιδασκε γιὰ τὴν Ὀρθοδοξία.</p>

			<p>Γιὰ Ἅγιον Ὄρος ξεκινᾷ, μονὴ Διονυσίου,<br>
			πῆγε νὰ γίνῃ μουλαρᾶς, ταπείνωσις Ἁγίου.</p>

			<p>Τὸν ἐδεχτῆκαν μὲ χαρὰ μέσα στὸ μοναστήρι,<br>
			Ἡγούμενο ἀσπάζεται καὶ ἄλλοι καλογῆροι.</p>

			<p>Ὁ Ἅγιος προσευχότανε ἀπὸ τὴ γῆ μιὰ φλόγα,<br>
			στὸν οὐρανὸ ἀνέβαινε εἷς μοναχὸς ὡμολόγα.</p>

			<p>Μοναστηριοῦ ἡγούμενος εἶδε στὸ ὄνειρό του,<br>
			ὁ Ἰωάννης Πρόδρομος ἐφάνηκε μπροστά του.</p>

			<p>Νὰ βγῇ ἡ ἀδελφότητα γιὰ νὰ προϋπαντήσῃ,<br>
			τὸν πατριάρχη Νηφωνα εἰς τὴν Μονὴ νὰ ζήσῃ.</p>

			<p>Εἰς τὴν Μονὴ ὁ Ἅγιος ἔφερνε τά μουλάρια,<br>
			ὅλοι τὸν ὑποδέχτηκαν μὲ φῶτα καὶ φανάρια.</p>

			<p>Ὁ ἡγούμενος τὸν προσκυνᾶ γιὰ τὴν ταπείνωσί του,<br>
			καὶ ἔκλαιγε ὁ Ἅγιος μὲ τὴν συνάντησί του.</p>

			<p>Τότε τοὺς λέγει ὁ Ἅγιος· ἂν θέλουμε νὰ δοῦμε,<br>
			ὅταν θὰ ἔρθῃ ὁ Χριστὸς νὰ τὸν ἀκολουθοῦμε.</p>

			<p>Τὸν κόσμο ἂν κερδίσουμε, ψυχὴ ζημιωθοῦμε,<br>
			ποιὸ θὰ εἶναι τὸ συμφέρον μας, τὶ θὰ ὠφεληθοῦμε;</p>

			<p>Ἐκεῖνοι ποὺ βαδίζουνε Χριστοῦ τὸ μονοπάτι,<br>
			νὰ ἔχουνε στοὺς διπλανοὺς πραότητα καὶ ἀγάπη.</p>

			<p>Δὲν πρέπει νὰ ὀργίζονται ὅσα κακὰ καὶ ἂν πάθουν,<br>
			ὅλοι εἴμαστε ἁμαρτωλοὶ καὶ πρέπει νὰ τὸ μάθουν.</p>

			<p>Στὸ μοναστήρι ἔζησε μὲ τὴν σκληραγωγία,<br>
			σ᾿ ὅλες ἀνάγκες τῆς μονῆς κάνει ὑπηρεσία.</p>

			<p>Ὅταν τὸν ἔβριζε κανεὶς ἢ τόνε κατακρίνει,<br>
			παρακαλοῦσε τὸν Θεὸ συγχώρεσι νὰ δίνῃ.</p>

			<p>Φθάνει βαθιὰ γεραματα στὰ ἐνενῆντα χρόνια,<br>
			λέγει στὴν ἀδελφότητα πὼς φεύγει γιὰ αἰώνια.</p>

			<p>Ἕνδεκα Αὐγούστου ἔδωσε τὴν ἅγια ψυχή του,<br>
			συγχώρεσε, κοινώνησε καὶ ἦρθε ἡ κοίμησίς του.</p>

			<p>Ἐκλαίγανε οἱ μοναχοὶ διὰ τὴν στέρησίν του,<br>
			καὶ ἀγρυπνία ἔκαναν νὰ ἔχουν τὴν εὐχή του.</p>

			<p>Εἶναι πολλὰ τὰ θαύματα Νήφωνος τοῦ Ἁγίου,<br>
			στ᾿ Ἅγιον Ὄρος γίνονται μονὴ Διονυσίου.</p>

			<p>Τὸν ἡγεμόνα Ράδουλο εἶχε κατηραμένο,<br>
			τὸ σῶμα του σὰν πέθανε ἤτανε μαυρισμένο.</p>

			<p>Καὶ τοῦ Ἁγίου λείψανο ἐπῆραν στὴν Βλαχία,<br>
			συγχώρεσε τὸν Ράδουλο καὶ βρῆκε σωτηρία.</p>

			<p>Σ᾿ ἕνα χρυσὸ κουβούκλιο καὶ σὲ λειψανοθήκη,<br>
			ἐβάλανε τὸ λείψανο Νήφωνα τοῦ ἀνήκει.</p>

			<p>Πρὶν κοιμηθῇ ὁ Ἅγιος, τοὺς μαθητές του θέλει,<br>
			γιὰ ζήτημα πευματικό, αὐτὸ τοὺς παραγγέλει.</p>

			<p>Θέλουμε εἶπαν οἱ μοναχοὶ ἄνθρωπο σὰν πεθάνῃ,<br>
			τὴ λύσι τῶν ἁμαρτιῶν ἐτότε νὰ λαμβάνει.</p>

			<p>Ὁ Ἅγιος ὑπάκουσε κάνει τὴν προσευχή του,<br>
			στν Ἰωάσαφ μαθητὴ ποὺ ἤτανε μαζί του.</p>

			<p>Γράψε παιδί μου στὸ χαρτὶ διὰ παρηγορία,<br>
			στὸ αἴτημα ποὺ ζήτησα νὰ εὑρίσκουν σωτηρία.</p>

			<p>Ἅγιε Νήφων, ζήτησε σὲ προσευχὴ Κυρίου,<br>
			νὰ ἀξιωθῶμεν ἅπαντες ζωῆς τῆς αἰώνιου.</p>

			</td>
		</tr>
	</table>
</div>

<hr>

</body>

</html>