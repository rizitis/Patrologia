<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Ιερομάρτυς Ιγνάτιος ο θεοφόρος</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Ἱερομάρτυς Ἰγνάτιος ὁ θεοφόρος</h1>

<p style="text-align: center">20 Δεκεμβρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Ἐπίσκοπος ἦν᾿ ὁ Ἅγιος στὴν πόλι Ἀντιοχεία,<br>
			διὰ τὴν πίστι τοῦ Χριστοῦ τὸν ῾φάγαν τὰ θηρία.</p>

			<p>Ἂς γράψουμε ἀπὸ τὴν ἀρχὴ τὸν βίο τοῦ Ἁγίου,<br>
			ποὺ τελειώνει τὴ ζωὴ μὲ τέλος μαρτυρίου.</p>

			<p>Τότε ποὺ ἦταν νήπιο, τὸ σήκωσε στὸ χέρι<br>
			ὁ Κύριος Ἰησοῦς Χριστός, κοντά του νὰ μᾶς φέρῃ.</p>

			<p>Μᾶς ἔδειξε παράδειγμα· ὡς τὸ μικρὸ παιδίον<br>
			νὰ ἔχωμε ταπείνωσι, νὰ ζοῦμε θεῖον βίον.</p>

			<p>Καὶ Θεοφόρος ἔμεινε τότε τὸ ὄνομά του,<br>
			γιατὶ παιδὶ τὸν σήκωσε Χριστὸς στὴν ἀγκαλιά του.</p>

			<p>Τραϊανὸς ὁ βασιλιὰς βασίλευε στὴ Ρώμη,<br>
			τὸ ἑκατὸ μετὰ Χριστὸν κι ἀργότερα ἀκόμη.</p>

			<p>Πόλεμον ἀγριότατο γιὰ τὴ χριστιανοσύνη,<br>
			ἔδειξε ὁ Ἀδριανὸς τὴν ἐποχὴ ἐκείνη.</p>

			<p>Μαθήτευσε ὁ Ἰγνάτιος σὲ Ἰωάννη Θεολόγο,<br>
			εἰς τοὺς ἀπίστους ἐκήρυττε παντοῦ τὸ Θεῖο Λόγο.</p>

			<p>Τὸ ἔμαθε ὁ βασιλιάς, τὸν κάλεσε μπροστά του,<br>
			νὰ μάθῃ τοῦ Ἰγνάτιου θρησκεία τὴ δικιά του.</p>

			<p>Τοῦ εἶπε πὼς περιφρονεῖ τὰ παραγγέλματά του,<br>
			πιστεύουνε οἱ ἄνθρωποι εἰς τὰ κηρύγματά του.</p>

			<p>Ὁ Ἅγιος ἀπάντησι στὸ βασιλέα δίνει,<br>
			γιατὶ γυρίζει ὁ λαὸς εἰς τὴ Χριστιανοσύνη.</p>

			<p>Τὰ ἄψυχα τὰ εἴδωλα ὁ κόσμος δὲν πιστεύει,<br>
			μόνο ἀληθινὸ Θεὸ ἔμαθε νὰ λατρεύῃ.</p>

			<p>Τοῦ λέγει ὁ αὐτοκράτορας θεοὺς νὰ προσκυνήσῃ,<br>
			μὲ δῶρα καὶ ἀξιώματα πολὺ θὰ τὸν τιμήσῃ.</p>

			<p>Δὲν ἔχω ἀνάγκη ἀπὸ τιμὲς καὶ τὰ δικά σου δῶρα,<br>
			εἶμαι ἱερέας τοῦ Θεοῦ ποὺ ὑπηρετάω τώρα.</p>

			<p>Εἴδωλα ἐγὼ δὲν προσκυνῶ· βάλε με τιμωρία,<br>
			κομμάτιασε τὸ σῶμα μου, ρίξε με στὰ θηρία.</p>

			<p>Ἐμένα ἐπιθυμία μου καὶ ὅλη μου ἡ φροντίδα,<br>
			θέλω νὰ πάω στὸν Χριστόν, αἰώνια πατρίδα.</p>

			<p>Ἐγὼ πιστεύω στὸν Χριστόν, ἀπέθανε καὶ ἀνέστη,<br>
			διὰ τὶς ἁμαρτίες μας σταυρὸν φρικτὸν ὑπέστη.</p>

			<p>Θεοὶ ποὺ προσκυνᾶτε σεῖς ἦν ἐργάτης ἀνθρώπου·<br>
			ἄψυχα ὅμως τὰ εἴδωλα, μόλυνσι τούτου τόπου.</p>

			<p>Σὰν τ᾿ ἄκουσε ὁ βασιλιὰς τοῦ ἦρθε μιὰ ἰδέα,<br>
			νὰ φυλακίσῃ Ἅγιο γιὰ νὰ σκεφτῇ ὡραία.</p>

			<p>Ὅλη τὴ νύκτα ἀνήσυχος νὰ βρῇ τὴν τιμωρία,<br>
			σκέφτηκε τὸν Ἰγνάτιο νὰ φᾶνε τὰ θηρία.</p>

			<p>Τὸν βγάνουν ἀπ᾿ τὴ φυλακή, τὸν ὁδηγοῦν στὴ Ρώμη,<br>
			μὴν βροῦν τὰ λείψανα πιστοὶ φοβήθηκε ἀκόμη.</p>

			<p>Κι ὁ Ἅγιος Ἰγνάτιος Θεὸν εὐχαριστοῦσε,<br>
			ἔγινε αὐτὸ ποὺ ἤθελε καὶ τὸ ἐπιθυμοῦσε.</p>

			<p>Προσεύχεται μὲ δάκρυα Θεὸς νὰ προστατεύσῃ,<br>
			χαρούμενος ξεκίνησε τέλος νὰ συντομεύσῃ.</p>

			<p>Στὶς πολιτεῖες ποὺ περνᾶ εἶν᾿ ἁλυσοδεμένος,<br>
			κόσμος τὸν ὑποδέχεται, εἶναι συγκινημένος.</p>

			<p>Τὸν προσκυνοῦσαν οἱ πιστοὶ εἰς τὴν πεζοπορία,<br>
			τὴν σάρκα του θὰ ἔδινε νὰ φᾶνε τὰ θηρία.</p>

			<p>Ἐπίσκοποι καὶ ἱερεῖς ἔτρεχαν μὲ μανία,<br>
			τὸν προσκυνοῦν σὰν πέρασε ἀπ᾿ τὴν Μακεδονία.</p>

			<p>Κατόπιν ξεκινήσανε, ἐφτάσανε στὴ Ρώμη,<br>
			τὸν Ἅγιον ἐβάλανε στὴ φυλακὴ ἀκόμη.</p>

			<p>Τὸν βγάζουν ἀπ᾿ τὴ φυλακὴ καὶ ὁμιλία κράζει,<br>
			εὐχαριστοῦσε τὸν Θεὸ καὶ μὲ χαρὰ φωνάζει.</p>

			<p>Δὲν ἔκανα ἐγὼ κακὸ καὶ μ᾿ ἔχουν τιμωρία,<br>
			μὲ θέλησί μου καὶ χαρὰ βαδίζω στὰ θηρία.</p>

			<p>Νὰ μὲ καταβροχθίσουνε ν᾿ ἀλέσω σὰν σιτάρι,<br>
			νὰ εὕρῃ ἡ ψυχή μου ἔλεος μὲ τοῦ Θεοῦ τὴ χάρι.</p>

			<p>Σὰν εἶπε αὐτὰ ὁ Ἅγιος ἀφῆκαν τὰ λιοντάρια,<br>
			καὶ τὸν κατασπαράξανε σὰν τοῦ γιαλοῦ τὰ ψάρια.</p>

			<p>Καθόλου δὲν λυπήθηκε, αὐτὸ ἐπιθυμοῦσε,<br>
			νὰ γίνῃ ἄρτος καθαρός, μὲ τὸν Θεὸ θὰ ζοῦσε.</p>

			<p>Τὸ σῶμα του σὰν ἔφαγαν ἄφησαν τὰ ὀστᾶ του,<br>
			μόνο τα μεγαλύτερα ἀφήσανε κοντά του.</p>

			<p>Ἡμέρα τότε ἤτανε εἴκοσι Δεκεμβρίου,<br>
			ἡ ἐκκλησία μας τιμᾶ τὴν μνήμη τοῦ Ἁγίου.</p>

			<p>Τὰ ἅγια του τὰ λείψανα πῆραν ἐν συνεχείᾳ,<br>
			οἱ Χριστιανοὶ τὰ ἔφεραν εἰς τὴν Ἀντιοχεία.</p>

			<p>Λυπήθηκαν σὰν εἴδανε τὸ τέλος τοῦ Ἁγίου,<br>
			ἦσαν παρόντες κι ἔβλεπαν σκηνὲς τοῦ μαρτυρίου.</p>

			<p>Σὲ ὅραμα ὁ Ἅγιος τοὺς εἶπε μὴ θρηνοῦνε,<br>
			νὰ γίνῃ τὸ ἀντίθετο γιὰ ἐκεῖνον νὰ χαροῦνε.</p>

			<p>Αὐτὸ ἦταν τὸ τέλος του τ᾿ Ἁγίου Ἰγνατίου,<br>
			τώρα εἶναι στὸν παράδεισο εἰς τὰς αὐλὰς Κυρίου.</p>

			<p>Γιὰ ἀρετὲς Ἰγνάτιου εἶπαν στὸν βασιλέα,<br>
			πῶς εἶχε στὸ μαρτύριο ὑπομονὴ γενναία.</p>

			<p>Μετάνιωσε ὁ βασιλιὰς μ᾿ αὐτὰ τὰ γεγονότα,<br>
			ἔγινε ἥμερο ἀρνὶ ποὺ λύκος ἦταν πρῶτα.</p>

			<p>Ἔβλεπε στοὺς χριστιανοὺς ἐγκράτεια, νηστεία,<br>
			ἐζοῦσαν ὅλοι ἤρεμα μία ζωὴν ἁγία.</p>

			<p>Τὶς πράξεις ὁποὺ ἔκαμε ὅλες προηγουμένως,<br>
			τώρα λυπήθηκε πολύ, εἶναι μετανιωμένος.</p>

			<p>Καὶ ἔβγαλε διαταγὴ κανεὶς νὰ μὴν φονεύσῃ,<br>
			ποτὲ κανένα Χριστιανὸ οὔτε νὰ τὸν παιδεύσῃ.</p>

			<p>Παράδειγμα ὁ Ἅγιος εἰς τοῦ Χριστοῦ θρησκεία,<br>
			τὸν ἑαυτόν του ἔδωσε τὸν φάγαν τὰ θηρία.</p>

			<p>Ἀπ᾿ τὴ Συρία σέρνεται δέσμιος γιὰ τὴ Ρώμη,<br>
			ἔγινε ἕνας γίγαντας τῆς πίστεως ἀκόμη.</p>

			<p>Φοβέρες δὲν φοβήθηκε, δὲ δείλιασε καθόλου,<br>
			εἴδωλα δὲν προσκύνησε ποὺ εἶναι τοῦ διαβόλου.</p>

			<p>Μὲ φοβερὸ μαρτύριο ἔδειξε πειθαρχία,<br>
			βραβεῖο πῆρε ἄριστα εἰς τὴν Ὀρθοδοξία.</p>

			<p>Ὦ Ἅγιε Ἰγνάτιε μὲ τὸ παράδειγμά σου,<br>
			ἂς ἔρθῃ σθένος καὶ σ᾿ ἐμᾶς νὰ ἔρθουμε κοντά σου.</p>

			</td>
		</tr>
	</table>
</div>

<hr>

</body>

</html>