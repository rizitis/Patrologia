<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Μάρτυς Λογγίνος ο Εκατόνταρχος</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Μάρτυς Λογγῖνος ὁ Ἑκατόνταρχος</h1>

<p style="text-align: center">16 Ὀκτωβρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Ἦν Ἰουδαϊκῆς καταγωγῆς ἀπ᾿ τὴν Καππαδοκία<br>
			καὶ στρατιῶτες ἑκατὸ εἶχε στὴν ἐξουσία.</p>

			<p>Τότε ὡς ἑκατόνταρχος Πιλάτου ὑπηρεσία,<br>
			Λογγῖνος ἤτανε παρὼν στὰ Πάθη Χριστοῦ τὰ θεῖα.</p>

			<p>Τὸν εἶχαν καὶ ἐφύλαγεν Χριστὸν ἐσταυρωμένο,<br>
			ὁποὺ τὸν εἶχαν στὸν σταυρὸ ἐγκαταλελειμένο.</p>

			<p>Εἶχε πολὺ συγκινηθεῖ Λογγίνου ἡ ψυχή του,<br>
			ποὺ εἶδε Ἰησοῦ Χριστοῦ ἄδικη σταύρωσί του.</p>

			<p>Λογγῖνος ἐφωτίστηκε καὶ στῆς ψυχῆς τὰ μάτια,<br>
			σὰν εἶδε θαύματα Θεοῦ ἀπ᾿ τοῦ οὐρανοῦ παλάτια.</p>

			<p>Πρῶτα εἶδε ἐκεῖνο τὸ σεισμὸ κατόπιν τὸ σκοτάδι,<br>
			τῆς μέρας ὥρα δώδεκα φαινότανε γιὰ βράδυ.</p>

			<p>Εἶδε τοὺς τάφους ἀνοικτοὺς νεκρὸ ἀνεστημένο,<br>
			τότε εἶχε φόβο ἱερὸ ἤτανε τρομαγμένος.</p>

			<p>Φωνὴ μεγάλη ἔβγαλε ἀπ᾿ τῆς καρδιᾶς τὰ βάθη,<br>
			πὼς «Ἦν ἀληθινὸς Θεὸς Θεοῦ Υἱὸς ὑπάρχει».</p>

			<p>Καὶ ὅταν ἐνταφίασαν τὸ ἅγιον τὸ σῶμα,<br>
			Πιλάτος ἐδιάταξε σκληρὰ μίαν φορὰ ἀκόμα.</p>

			<p>Λογγῖνος νὰ εἶναι φυλακὴ μαζὶ καὶ κουστωδία,<br>
			καὶ ἔκανε ὑπακοὴ εἰς τὴν ὑπηρεσία.</p>

			<p>Ἐτότες βλέπει ὅραμα ἄγγελος κατεβαίνει,<br>
			ἀπὸ τὴ λάμψι ἔπεσαν στὴ γῆ κατατρομαγμένοι.</p>

			<p>Ἐπίσπευσαν εἰς τὸ Χριστὸ Λογγῖνος κι οἱ στρατιῶτες,<br>
			σὰν εἶδαν τὴν ἀνάστασι Ἰησοῦ Χριστοῦ ἐτότες.</p>

			<p>Οἱ Ἰουδαῖοι θέλησαν νὰ τοὺς δωροδοκήσουν,<br>
			καὶ τοῦ Χριστοῦ Ἀνάστασι γιὰ νὰ συκοφαντήσουν.</p>

			<p>Λογγῖνος οὐδὲν ἔλαβε ἀργύριον καθόλου,<br>
			δὲ θέλει ψέματα νὰ εἰπῇ γιὰ χάρι τοῦ διαβόλου.</p>

			<p>Ἔγινε ἱεραπόστολος, ἔλεγε τὴν ἀλήθεια,<br>
			γιὰ τὴν Ἀνάστασι Χριστοῦ καὶ ἔπαιρνε βοήθεια.</p>

			<p>Πιλᾶτος σὰν τὰ ἔμαθε αὐτὰ γιὰ τὸν Λογγῖνο,<br>
			νὰ τὸν σκοτώσουν θέλησαν τὸν Ἅγιο ἐκεῖνο.</p>

			<p>Λογγῖνος σὰν τὸ ἔμαθε πῆρε γιὰ συνοδεία,<br>
			δύο στρατιῶτες κι ἔφυγε γιὰ τὴν Καππαδοκία.</p>

			<p>Γίνεται κήρυκας φωτὸς ὁ κόσμος γιὰ νὰ μάθῃ,<br>
			γιὰ τοῦ Χριστοῦ Ἀνάστασι καὶ τὰ φρικτὰ τὰ Πάθη.</p>

			<p>Κηρύττει ἀληθινὸ Θεὸν ὅτι Χριστὸς ἀνέστη,<br>
			διὰ τὰς ἁμαρτίας μας νὰ σταυρωθῇ ὑπέστη.</p>

			<p>Οἱ Ἰουδαῖοι τὰ ἔμαθαν ποὺ ἦταν θεοκτόνοι,<br>
			καὶ εἶπαν ἀπὸ τὰ χέρια τους Λογγῖνος δὲ γλιτώνει.</p>

			<p>Εἰς τὸν Πιλᾶτο εἴπανε Τιβέριον νὰ γράψῃ,<br>
			καὶ τὸν Λογγῖνο εἰς θάνατο νὰ τὸν καταδικάσῃ.</p>

			<p>Ἔγιναν αὐτὸ ποὺ ἤθελαν καὶ στὴν Καππαδοκία,<br>
			Λογγῖνο τρέχουν γιὰ νὰ βροῦν σὰν ἄγρια θηρία.</p>

			<p>Τὸν βρῆκαν ποὺ καθότανε σ᾿ ἀγρόκτημα δικό του,<br>
			σὰν ξένοι δὲν γνωρίζανε αὐτοὶ τὸ πρόσωπό του.</p>

			<p>Τοῦ εἴπανε σὰν μυστικὸ γυρεύουν τὸν Λογγῖνο,<br>
			τὸν ρώτησαν ἂν γνώριζε τὸ πρόσωπο ἐκεῖνο.</p>

			<p>Ὅμως μὲ θεῖον φωτισμὸ τοὺς εἶχε ὁδηγήσει,<br>
			καὶ μὲ χριστιανικὴ χαρὰ νὰ τοὺς φιλοξενήσῃ.</p>

			<p>Τοῦ εἶπαν τότε μυστικὰ Λογγῖνο θὰ σκοτώσουν,<br>
			καὶ δύο στρατιῶτες του, μαζὶ θὰ ἐξοντώσουν.</p>

			<p>Τότε τοὺς λέγει ὁ Ἅγιος· δύο ἡμέρες νὰ καθίσουν,<br>
			θὰ εἶναι παρόντες καὶ οἱ τρεῖς μὴν τοὺς ἀναζητήσουν.</p>

			<p>Τότε τοὺς φιλοξένησε, εἶχε χαρὰ μεγάλη,<br>
			κατόπιν φανερώνεται σὰν ἤρθανε καὶ οἱ ἄλλοι.</p>

			<p>Ἐγώ, τοὺς λέγει, φίλοι μου ὁ Λογγῖνος ποὺ ζητᾶτε,<br>
			εἶμαι μὲ δύο συντρόφους μου, τοὺς ἐξομολογᾶται.</p>

			<p>Σὰν τ᾿ ἄκουσαν δὲν πίστευαν, εἶδαν τὸ πρόσωπό του,<br>
			χαρούμενο καὶ γελαστὸ νὰ λάμπῃ τὸ δικό του.</p>

			<p>Σὰν ὅμως βεβαιώθηκαν πὼς ἔλεγε ἀλήθεια,<br>
			πολὺ βαθειὰ ἐστέναζαν πονεῖ ψυχὴ καὶ στήθια.</p>

			<p>Τότε παραπονέθηκαν καὶ μὲ μεγάλη θλίψι,<br>
			εἰς τὸν Λογγῖνο ἔλεγαν ποὖχε φιλοξενήσει.</p>

			<p>Ζωή σου τὴ χαρίζομε γιὰ τὴ φιλοξενία,<br>
			καὶ ἀπ᾿ τὸν Πιλᾶτο λάβομε ἐμεῖς τὴν τιμωρία.</p>

			<p>Ὁ Ἅγιος χαρούμενος λέει στὰ παλικάρια,<br>
			νὰ πράξουν τὸ καθῆκον τους δίχως ἄλλα παζάρια.</p>

			<p>Ὁ θάνατος διὰ ἐμὲ εἶναι χαρὰ μεγάλη,<br>
			γιατὶ ὁ Δεσπότης μου Χριστὸς κοντά του θὰ μὲ βάλῃ.</p>

			<p>Ὁ ἴδιος ἐσταυρώθηκε νὰ μᾶς ἐλευθερώσῃ,<br>
			καὶ πὼς ἐγὼ θὰ ἀρνηθῶ μακροθυμία τόση.</p>

			<p>Ἔφθασαν ἐν τῷ μεταξὺ συντρόφοι τοῦ Λογγίνου,<br>
			ποὺ τοῦ κρατοῦσαν συντροφιὰ στὴν ἔρημο ἐκείνου.</p>

			<p>Ἀγκάλιασε, τοὺς φίλησε, τοὺς εἶπε νὰ χαροῦνε,<br>
			γιατὶ τοῦ Ἰησοῦ Χριστοῦ ζωὴ κληρονομοῦνε.</p>

			<p>Ἀμέσως βάζει ὁ Ἅγιος λαμπρὰ φορέματά του,<br>
			ἔδειξε ποὺ στὸ σῶμα του θὰ μποῦν καὶ σάβανά του.</p>

			<p>Οἱ σύντροφοι χαρούμενοι καὶ λαμπροστολισμενοι,<br>
			ἔκοψαν τὰ κεφάλια τους ἐκεῖ οἱ ἀπεσταλμένοι.</p>

			<p>Τρεῖς ἀποκεφαλίστηκαν, δεκάξι Ὀκτωβρίου,<br>
			καὶ κάθε χρόνο τοὺς τιμᾶ ἡ Ἐκκλησία Κυρίου.</p>

			<p>Τ᾿ Ἁγίου τότε φέρανε κεφάλι στὸν Πιλᾶτο,<br>
			ἀπὸ κακία τὄθαψε σὲ κοπριὰ ἀπὸ κάτω.</p>

			<p>Ὁ Ἅγιος θαυματουργεῖ σὲ μιὰ τυφλή, τῆς λέγει·<br>
			εἶμαι ὁ ἑκατόνταρχος Λογγῖνος· τὸ κεφάλι<br>
			Ἑβραῖοι μὲς στὴν κοπριὰ βαθειὰ τὸ ἔχουν βάλει.</p>

			<p>Πῆγε καὶ ἔσκαψε ἡ τυφλή, εὑρῆκε τὸ κεφάλι.<br>
			τὸ ἔβαλε στὰ μάτια της, εἶδε τὸ φῶς της πάλι.</p>

			<p>Εἶχε μονάκριβο παιδὶ κ᾿ αὐτὸ εἶχε πεθάνει,<br>
			ὁ Ἅγιος τὴν παρηγορεῖ, τῆς εἶπε τὶ νὰ κάνῃ.</p>

			<p>Παιδί σου στὸν Παράδεισο τὄχει ὁ Χριστὸς κοντά του,<br>
			τῆς εἶπε καὶ ἐχάρηκε μὲ τὰ λεγόμενά του.</p>

			<p>Ἀκόμα τὴν πληροφορεῖ κι ἔκτισε ἐκκλησία,<br>
			ἔβαλε ἐκεῖ τὴν κεφαλὴ Λογγίνου ἡ κυρία.</p>

			<p>Ὦ Ἅγιε ἑκατόνταρχε Λογγῖνε στ᾿ ὄνομά σου,<br>
			νἄχωμε τὴν εὐχούλα σου καὶ τὴν βοήθειά σου.</p>

			</td>
		</tr>
	</table>
</div>

<hr>

</body>

</html>