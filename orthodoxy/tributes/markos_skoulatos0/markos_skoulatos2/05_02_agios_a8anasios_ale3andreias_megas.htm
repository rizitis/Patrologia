<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγιος Αθανάσιος Αλεξανδρείας ο Μέγας</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Ἀθανάσιος Ἀλεξανδρείας ὁ Μέγας</h1>

<p style="text-align: center">2 Μαΐου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Στὴν Αἴγυπτο γεννήθηκε εἰς πόλι Ἀλεξανδρείας,<br>
			ὁ Μέγας Ἀθανάσιος λέοντας τῆς ἀνδρείας.</p>

			<p>Τότε ὁ Μαξιμιανὸς εἶχε αὐτοκρατορία,<br>
			διακόσια ἐνενῆντα ἑπτὰ ἦταν χρονολογία.</p>

			<p>Εἰδωλολάτρης ἤτανε, τοὺς χριστιανοὺς μισοῦσε,<br>
			δὲν προσκυνοῦσαν εἴδωλα καὶ τοὺς ἐτυραννοῦσε.</p>

			<p>Ὁ ἅγιος Ἀθανάσιος, μικρὸς στὴν ἡλικία,<br>
			ἐθαύμαζε τοὺς μάρτυρες ποὺ εἶχε ἡ Ὀρθοδοξία.</p>

			<p>Καὶ τότε ἐκατάλαβε ποῦ ἦταν ἡ ἀξία,<br>
			κι ἀρνιώτανε οἱ μάρτυρες τὴν εἰδωλολατρεία.</p>

			<p>Ἡ πίστις του εἰς τὸν Χριστὸ ρίζωσε στὴν καρδιά του<br>
			Γι᾿ αὐτὸ παιχνίδια καὶ χαρὲς δὲν ἤθελε κοντά του.</p>

			<p>Μὲ συνομήλικα παιδιὰ ἦταν στὴν παραλία,<br>
			καὶ ἔκαναν στὴν θάλασσα μιὰ ἱεροτελεστεία.</p>

			<p>Ἕνα παιδὶ ἀβάπτιστο ὅλοι μαζὶ παρέα,<br>
			ἕνα ἔκανε τὸ διάκονο καὶ ἄλλο τὸν ἱερέα.</p>

			<p>Καὶ τὰ παιδιὰ ἐψήφησαν τότε γιὰ πατριάρχη,<br>
			ὅλα τὸν Ἀθανάσιο στὴν βάπτισι νὰ ἄρχη.</p>

			<p>Καὶ τὸ ἀβάπτιστο παιδὶ ὅλα μαζὶ ἀράδα,<br>
			στὸ ὄνομα τὸ βάπτισαν εἰς τὴν Ἁγία Τριάδα.</p>

			<p>Ὁ πατριάρχης Ἀλέξανδρος τὸν παρακολουθοῦσε,<br>
			στὸ σπίτι ἀπ᾿ τὸ παράθυρο μὲ δέος τὸν κοιτοῦσε.</p>

			<p>Ὁ πατριάρχης στοὺς γονεῖς εἶπε τ᾿ Ἀθανασίου,<br>
			θὰ γίνῃ μέγας θαυμαστός, ἦν θέλημα Κυρίου.</p>

			<p>Τοὺς εἶπε νὰ φροντίσουνε διὰ τὴν μόρφωσί του,<br>
			σὰν γίνῃ δεκαοχτὼ χρονῶν νὰ τοῦ τὸν πᾶν᾿ μαζί του.</p>

			<p>Ἐσπούδαζε κι ἐδιάβαζε τὰ ἱερὰ βιβλία,<br>
			ἔμαθε τὴν Ἁγία Γραφὴ ἀπ᾿ ἔξω μὲ εὐκολία.</p>

			<p>Ἔγινε δεκαοχτὼ χρονῶν, πάει στὸν πατριάρχη,<br>
			διάκονο τὸν χειροτόνησε τὴν συντροφιά του νἄχῃ.</p>

			<p>Πῆγε στὸν Μέγα Ἀντώνιο, στὴν ἔρημο ποὺ ζοῦσε,<br>
			τοὺς ἀσκητὰς καὶ μοναχοὺς ἐπαρακολουθοῦσε.</p>

			<p>Φλόγα ἱερὰ εἰς τὴν καρδιὰ τὸν εἶχε κατακτήσει,<br>
			ἤθελε μ᾿ ὅ,τι ἤξερε ὅλους νὰ ὠφελήσῃ.</p>

			<p>Καὶ ἔγραψε συγγράμματα, πρώτη δουλειά του ἀρχίζει,<br>
			ὁ ἄνθρωπος εἰς τοῦ Θεοῦ τὸν δρόμο νὰ βαδίζῃ.</p>

			<p>Ἐκεῖ ἦταν ἕνας κληρικός, Ἄρειος τ᾿ ὄνομά του,<br>
			ἔλεγε πλάσμα τὸν Χριστόν, Θεοῦ δημιούργημά του.</p>

			<p>Δὲν εἶναι, ἔλεγε, Θεὸς Χριστὸς καὶ βλασφημοῦσε,<br>
			σκανδάλιζε τοὺς χριστιανοὺς καὶ τοὺς στεναχωροῦσε.</p>

			<p>Ὁ Ἄρειος ἱκανότητα εἶχε στὴν ὁμιλία,<br>
			καὶ πλάνευε τοὺς χριστιανοὺς σὲ αἱρετικὴ θρησκεία.</p>

			<p>Ὁ Ἐπίσκοπος Ἀλέξανδρος Σύνοδο εἶχε ἀρχίσει,<br>
			μ᾿ ἐπισκόπους ἑκατὸν τὸν ἀναθεματίζει.</p>

			<p>Τὸν ξέγραψαν ἀπ᾿τὰ χαρτιά, φεύγει γιὰ Παλαιστίνη,<br>
			τότε ὁ Ἀθανάσιος ἑτοιμάζεται γιὰ ἀμύνη.</p>

			<p>Γράφει πολλὲς ἐπιστολές, δείχνει στὸν πατριάρχη,<br>
			ὅτι εἶναι ἕτοιμος νὰ μπῇ μέσ᾿ στοῦ Χριστοῦ τὴ μάχη.</p>

			<p>Τρακόσια δέκα καὶ ὀκτὼ Πατέρες στὴ Νικαία,<br>
			τριακόσια εἴκοσι πέντε μ.Χ. μιὰ σύναξι ὡραία.</p>

			<p>Τὴ σύναξι διέταξε ὁ Μέγας Κωνσταντῖνος,<br>
			ἤτανε αὐτοκράτορας καὶ χριστιανὸς ἐκεῖνος.</p>

			<p>Ἤτανε ἐκεῖ καὶ ὁ Ἄρειος μαζὶ μὲ ὁπαδούς του,<br>
			καὶ λέγει ὁ αὐτοκράτορας τοὺς λόγους τοὺς δικούς του.</p>

			<p>Καλεῖ εὐθὺς τὸν Ἄριο γιὰ νὰ τοῦ ἀπαντήσῃ,<br>
			καὶ τὸν Χριστὸν ὁ ἄθεος ξανὰ εἶχε βλαστημήσει.</p>

			<p>Πατέρες ποὺ τὸν ἄκουσαν, βουλώσανε τ᾿ αὐτιά τους,<br>
			δὲ θέλαν νὰ μοιάσουνε διάνοιαν δικιά τους.</p>

			<p>Ὁ Ἅγιος Νικόλαος ἕνα ράπισμα τοῦ δίνει,<br>
			ποὺ ἐβλαστήμησε Χριστόν, μάθημα νὰ τοῦ γίνῃ.</p>

			<p>Ἕνας πρωτοδιάκονος τοῦ ἔδωσαν νὰ μιλήσῃ<br>
			εἶναι ὁ Ἀθανάσιος, τὸν Ἄρειο θὰ νικήσῃ.</p>

			<p>Τὸν Ἄρειο μαστίγωσε μὲ τοῦ Θεοῦ σοφία,<br>
			τοῦ γκρέμισε ὁλότελα ψεύτικη θεωρία.</p>

			<p>Μὲ ἀστραφτερὸ τὸ πρόσωπο κτυπᾶ τὴν αἵρεσί του,<br>
			ἔτσι τὸν ἄφησε βουβὸ στὴν πλάνη τὴ δική του.</p>

			<p>Τὸ Σύμβολον τῆς Πίστεως τότε εὐθὺς ἀρχίζει,<br>
			αἱρετικὸν τὸν Ἄρειον τὸν ἀναθεματίζει.</p>

			<p>Τότε ὁ Ἀθανάσιος πῆρε μεγάλη ἀξία,<br>
			Ἡ Ἐκκλησία τὸν καλεῖ στύλο Ὀρθοδοξίας.</p>

			<p>Τελείωσε ἡ Σύνοδος τοῦ Μέγα Κωσταντίνου,<br>
			θεόπνευστο ἔργο ἤτανε τοῦ βασιλιᾶ ἐκείνου.</p>

			<p>Ὁ πατριάρχης Ἀλέξανδρος βαριὰ εἶχε ἀρρωστήσει,<br>
			θέλει τὸν Ἀθανάσιο διάδοχο ν᾿ ἀφήσῃ.</p>

			<p>Σὰν πέθανε ὁ Ἀλέξανδρος κλῆρος λαὸς νὰ ἄρχῃ,<br>
			ψήφισαν Ἀθανάσιο νὰ γίνῃ πατριάρχης.</p>

			<p>Κι ἔτσι οἱ ἀρειανοὶ μὲ τὰ φτερὰ κομμένα,<br>
			σὰν τὰ πουλιὰ ποὺ δὲν πετοῦν κι εἶναι καθηλωμένα.</p>

			<p>Σὰν πέρασε λίγος καιρὸς τόνε κατηγοροῦνε,<br>
			πῶς πῆρε θρόνο ἀνάξια καὶ τὸν συκοφαντοῦνε.</p>

			<p>Λένε στὸν αὐτοκράτορα νὰ μάθῃ ἂν δὲν ξέρῃ,<br>
			κάποιου ἀνθρώπου Ἀρσένιου τοῦ ἔκοψε τὸ χέρι.</p>

			<p>Φέραν στὸ δικαστήριο ἕνα κομμένο χέρι,<br>
			ὁ Ἀρσένιος ὅμως εἶχε δυὸ μὲ δίχως νὰ τὸ ξέρῃ.</p>

			<p>Εἶδαν οἱ συνοδικοὶ πὼς εἶχε δύο χέρια,<br>
			οἱ συκοφάντες τὰ ῾χασαν μὲ δίχως χασομέρια.</p>

			<p>Μὰ οἱ ἐχθροὶ δὲν σταματοῦν ἄλλη συκοφαντία,<br>
			πὼς μὲ γυναίκα ἁμαρτωλὴ ἔκανε ἁμαρτία.</p>

			<p>Βρήκανε μιὰ ἁμαρτωλὴ εἶπαν νὰ διαλαλήσῃ,<br>
			πὼς μὲ τὸν Ἀθανάσιο μαζὶ εἶχε ἁμαρτήσει.</p>

			<p>Τὴν φέρανε στὴ σύνοδο ἕνα μωρὸ κρατοῦσε,<br>
			πὼς μὲ τὸν Ἀθανάσιο ἁμάρτανε καὶ ζοῦσε.</p>

			<p>Ὁ Μέγας Ἀθανάσιος στὴν σύνοδο πηγαίνει,<br>
			βλέπει τὴν συκοφάντισσα γυναίκα πληρωμένη.</p>

			<p>Ἐμπρὸς ἀπὸ τὸν Ἅγιο Τιμόθεος βαδίζει,<br>
			ἦν ἱερέας εὐσεβὴς Θεὸς τόνε φωτίζει.</p>

			<p>Ἐβάδιζε ὁ Τιμόθεος ἀμέσως σταματάει,<br>
			γυναίκα τὴν ἁμαρτωλὴ ἀμέσως ἐρωτάει,<br>
			μαζί της ἂν ἁμάρτησε ἀπάντησι ζητάει.</p>

			<p>Νόμιζε Ἀθανάσιο πὼς ἔβλεπε μπροστά της,<br>
			κι ἀμέσως εἶπε τὴν ψευτιὰ ἡ γλώσσα ἡ δικιά της.</p>

			<p>-Ἐσὺ μὲ ἐκατέστρεψες ποὺ εἶσαι πατριάρχης,<br>
			γι᾿ αὐτὸ καὶ εἶσαι ἀνάξιος τὴν ἐξουσία νἄχῃς.</p>

			<p>Οἱ αἱρετικοὶ ντροπιάστηκαν γι᾿ αὐτὸ τὸ πάθημά τους,<br>
			ἐβρίζανε τὸν Ἅγιο νὰ μὴν βρεθῇ μπροστά τους.</p>

			<p>Λένε στὸν αὐτοκράτορα συκοφαντία πάλι,<br>
			πῶς σταματᾶ ἀποστολὴ σταριοῦ μὴν ἔρθῃ ἄλλη.</p>

			<p>Ὁ πατριάρχης ὁμιλεῖ γιὰ τὴν συκοφαντία,<br>
			καὶ ἄδικα ἐξόριστος βρίσκεται στὴν Γαλλία.</p>

			<p>Ὁ Μέγας Ἀθανάσιος βρίσκεται ἐξορία,<br>
			κι ὁ Ἄρειος σατανικὰ βρίσκει τὴν εὐκαιρία.</p>

			<p>Πάει στὴν Ἀλεξάνδρεια νὰ γίνῃ πατριάρχης,<br>
			μὰ οἱ καρδιὲς τῶν χριστιανῶν δὲν θέλουν νὰ ὑπάρχῃ.</p>

			<p>Πάει Κωνσταντινούπολι λέει στὸν βασιλέα,<br>
			ὅτι πιστεύει ὀρθόδοξα, εἶπε ψευτιὰ ὡραῖα.</p>

			<p>Ὁ βασιλέας τότε ρωτᾶ τὸν πατριάρχη,<br>
			τῆς Κωνσταντινουπόλεως ποὺ τότε αὐτὸς ἄρχει.</p>

			<p>Ὄχι, φωνάζει ὁ Ἀλέξανδρος, δὲν θέλει ἡ Ἐκκλησία,<br>
			ἄνθρωπο ποὺ εἶναι αἱρετικὸς νὰ κάνῃ φασαρία.</p>

			<p>Διαταγὴ ὁ βασιλιὰς δίνει στὸν πατριάρχη,<br>
			μὲ Ἄρειο νὰ λειτουργῆ τὴν Κυριακὴ ποὺ θἄρθῃ.</p>

			<p>Διαταγὴ ποὺ ἔλαβε ἦταν Σαββάτο ἡμέρα,<br>
			δὲν εἶχε περιθώριο γιὰ νὰ σκεφτῇ πιὸ πέρα.</p>

			<p>Σὲ τούτη τὴν περίπτωσι ἐτότε δὲν τὰ χάνει,<br>
			Θεοῦ ζητᾶ βοήθεια τὴν προσευχή του κάνει.</p>

			<p>Θεὸς τοῦ δίνει φώτισι καὶ τόνε δυναμώνει,<br>
			καὶ τὴν Ὀρθοδοξία μας αὐτὸς τὴν στερεώνει.</p>

			<p>Ξημέρωσε ἡ Κυριακὴ μὰ θρίαμβος Ἀρείου,<br>
			ἦταν γιὰ τοὺς αἱρετικοὺς τότε ὀργὴ Κυρίου.</p>

			<p>Ὁ Ἄρειος σὰν ἔφθασε κοντὰ στὴν Ἐκκλησία,<br>
			μεγάλο πόνο ἔνιωσε εἶχε τρομοκρατία.</p>

			<p>Σωματικὴ ἀνάγκη του ἐπῆγε γιὰ νὰ κάνῃ,<br>
			ἦρθε ἐκεῖ τὸ τέλος του ἔπρεπε νὰ ἀποθάνῃ.</p>

			<p>Τὸν ἔπιασε ἀπότομα πολλὴ αἱμορραγία,<br>
			ἐβγήκανε τὰ σωθικὰ στὴν κυριολεξία.</p>

			<p>Περίμεναν ὧρες πολλὲς ὅτι θὰ ἐπιστρέψῃ,<br>
			ἀλλὰ τὸν βρήκανε νεκρὸ σὲ δυστυχὴ τὴ θέσι.</p>

			<p>Ὁ Πατριάρχης καὶ ὁ λαὸς σὰν εἴδανε τὸ θαῦμα,<br>
			δοξολογοῦσαν τὸν Θεὸ γιὰ τοῦ Ἀρείου τραῦμα.</p>

			<p>Ἐχάρη τότε ὁ λαὸς μέσ᾿ σστὴν Ἀλεξανδρεία,<br>
			κι ὁ Μέγας Ἀθανάσιος ποὺ ἦταν ἐξορία.</p>

			<p>Ἀπέθανε ὁ βασιλιὰς ὁ μέγας Κωνσταντῖνος,<br>
			κι ἄφησε τὸν Κωνστάντιο διάδοχο ἐκεῖνο.</p>

			<p>Γυρίζει ὁ Ἀθανάσιος ἀπὸ τὴν ἐξορία,<br>
			ἀλλ᾿ ὅμως οἱ αἱρετικοὶ δὲν βρίσκουν ἡσυχία.</p>

			<p>Λίγος καιρὸς ἐλεύθερος ἐπέρασεν ἀκόμη,<br>
			καὶ πάλι τώρα ἐξόριστος εὑρίσκεται στὴν Ρώμη.</p>

			<p>Ὁ βασιλεὺς Κωνστάντιος ὁ ἀρειανὸς πεθαίνει,<br>
			καὶ εὐθὺς ὁ Ἰουλιανὸς τὴν θέσι του τὴν παίρνει.</p>

			<p>Μὰ καὶ αὐτὸς ὁ δόλιος πολὺ ἄπιστος ἐφάνη,<br>
			μισεῖ τὸν Ἀθανάσιο, τὸν θέλει νὰ πεθάνῃ.</p>

			<p>Ὅμως ἐκεῖνο τὸ κακὸ ποὺ ἤθελε νὰ κάνῃ,<br>
			σκοτώθηκε σὲ πόλεμο ἄγριο μάνι-μάνι.</p>

			<p>Ὁ Ἅγιος Ἀθανάσιος σαράντα ἕξι χρόνια,<br>
			μέσα στὴν Ἀλεξάνδρεια ἀρχιερεὺς ἀκόμα.</p>

			<p>Μίσος μεγάλο ἔβλεπε σὲ αἱρετικὴ κακία,<br>
			δέκα καὶ πέντε ὑπέμεινε σκληρὰ στὴν ἐξουσία.</p>

			<p>Ψηλὰ σημαία κράτησε γιὰ τὴν Ὀρθοδοξία,<br>
			καὶ ἦταν πάντα νικητὴς στὴν πίστι τὴν ἁγία.</p>

			<p>Προσεύχεται ἀγωνίζεται, νηστεύει, ἀσκητεύει,<br>
			καὶ θέλει ἡ πίστι τοῦ Χριστοῦ παντοῦ νὰ προοδεύῃ.</p>

			<p>Ἦταν μεγάλος συγγραφεὺς καὶ ἔγραψε βιβλία, <br>
			εἶχε βαθειὰ τὴν μόρφωσι καὶ τοῦ Θεοῦ Σοφία.</p>

			<p>Ἤτανε πάντοτε ἐπιμέλεια καὶ δραστηριότητά του,<br>
			μύριζαν θεῖον ἄρωμα λαμπρὰ συγγράμματά του.</p>

			<p>Ἔζησε ὅλη τὴν ζωὴ ἑβδομήντα ἕξι χρόνια,<br>
			μὲ κουρασμένη τὴν ψυχή, μὰ τώρα ζῆ αἰώνια.</p>

			<p>Ὦ Μέγα Ἀθανάσιε, ποὺ ἔχεις παρρησία,<br>
			εὔχου γιὰ ἐμᾶς ἁμαρτωλοὺς νὰ βροῦμε σωτηρία.</p>

			</td>
		</tr>
	</table>
</div>

<hr>

</body>

</html>