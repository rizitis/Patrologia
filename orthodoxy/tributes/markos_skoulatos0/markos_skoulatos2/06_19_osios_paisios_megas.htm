<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Παΐσιος ο Μέγας</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Παΐσιος ὁ Μέγας</h1>

<p style="text-align: center">19 Ἰουνίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Ὁ Ὅσιος Παΐσιος ἦν ἡ καταγωγή του,<br>
			στὴν Αἴγυπτο γεννήθηκε· ἦν εὐσεβεῖς γονεῖς του.</p>

			<p>Ἀπέθανε ὁ πατέρας του καὶ εἶχε τὴν μητέρα,<br>
			χήρα μὲ τὰ ἑπτὰ παιδιὰ ἔτρεφε κάθε μέρα.</p>

			<p>Ἐπῆγε ἕνας ἄγγελος τὴν νύκτα ποὺ κοιμόταν,<br>
			τὸν εἶχε στείλει ὁ Θεὸς στὴ χήρα διηγόταν.</p>

			<p>Τὰ ὀρφανά της τὰ παιδιὰ ἐκεῖνος θὰ φροντίσῃ,<br>
			καὶ ἕνα ἀπὸ τ᾿ ἀγόρια της ἂν θέλει τοῦ χαρίσῃ.</p>

			<p>Ἡ χήρα εὐχαριστήθηκε γιὰ τοῦ Θεοῦ χατίρι,<br>
			ἐπῆρε τὸν Παΐσιο, πῆγε στὸ μοναστήρι.</p>

			<p>Παμβὼ ἦταν ἡγούμενος, ἔδωσε τὸ παιδί της,<br>
			ἦταν στὰ χέρια τοῦ Θεοῦ, χαιρόταν ἡ ψυχή της.</p>

			<p>Ἁγία Γραφὴ ἐδιάβαζε καὶ ἔκανε νηστεία,<br>
			στὸ μοναστήρι ἐδούλευε κάθε ὑπηρεσία.</p>

			<p>Τὸν πρόσεχε ὁ ἡγούμενος, τὸν συμβουλεύει πάλι,<br>
			ὅταν κοιτάζει ἄνθρωπο νὰ σκύβῃ τὸ κεφάλι.</p>

			<p>Τὸ σῶμα του τὸ ἔτρεφε μόνο ψωμὶ καὶ ἁλάτι,<br>
			καὶ ἡ ψυχὴ λόγια Θεοῦ πάντα ἦταν γεμάτη.</p>

			<p>Ἄγγελος τὸν Παΐσιον εὐθὺς τὸν διατάζει,<br>
			νὰ πάῃ εἰς τὴν ἔρημο κι ἐκεῖ νὰ ἡσυχάζῃ.</p>

			<p>Εὑρῆκε εἰς τὴν ἔρημο μιὰ σπηλιὰ καὶ μένει,<br>
			καὶ ἐκεῖ ὁ Ἰησοῦς Χριστὸς μαζί του συντυχαίνει.</p>

			<p>Τοῦ εἶπε· εἰς τὴν ἔρημο πᾶνε ἄγρια θηρία,<br>
			θὰ ἔρχονται ἐκεῖ οἱ χριστιανοὶ νὰ βρίσκουν σωτηρία.</p>

			<p>Πήγαιναν σὰν τὶς μέλισσες νὰ ἀκούσουν ὁμιλία,<br>
			τοῦ Ὅσιου Παΐσιου θεία διδασκαλία.</p>

			<p>Μιὰ μέρα προσευχότανε καὶ τὸν Χριστόν μας βλέπει,<br>
			πολὺ τὸν ἐσυγχάρηκε, ποὺ ἔκανε ὅτι πρέπει.</p>

			<p>Τοῦ εἶπε ὅτι χάρισμα θέλει νὰ τοῦ ζητήσῃ,<br>
			θὰ γίνεται εἰς τὸ ἑξῆς νὰ τὸν εὐχαριστήσῃ.</p>

			<p>Παΐσιος εὐχαρίστησε τὴν ἀγαθότητά του,<br>
			καὶ ἄφαντος ὁ Κύριος ἔφυγε ἀπὸ κοντά του.</p>

			<p>Στὴν ἔρημο ὁ Ὅσιος ἐπῆγε νὰ κηρύξῃ,<br>
			διδασκαλία τοῦ Χριστοῦ τὸν κόσμο νὰ στηρίξῃ.</p>

			<p>Ἡ φήμη του ἀκούστηκε σ᾿ ὅλη τὴν οἰκούμενη,<br>
			οἱ χριστιανοὶ τὸν ἄκουγαν καὶ ἦσαν εὐτυχισμένοι.</p>

			<p>Ἐρώτησε ὁ Παΐσιος τὸν Κύριο μιὰ ἡμέρα,<br>
			πῶς νὰ νικήσῃ τὸν θυμό, νὰ τόνε κάνῃ πέρα.</p>

			<p>Ὁ Κύριος του ἀπαντᾷ· ἂν θὲς νὰ μὴ θυμώσῃς,<br>
			μὴν βρίσῃς, μὴν περιφρονῇς, κανένα μὴ μαλώσῃς.</p>

			<p>Καὶ λέγει ὁ Παΐσιος στὸν Κύριο καὶ πάλι,<br>
			γιὰ ἐκεῖνον ποὺ ἀγωνίζεται καὶ βοηθᾶ τσὶ ἄλλοι.</p>

			<p>Τοῦ ἀπαντᾷ ὁ Κύριος· αὐτὸς εἶναι Υἱός μου,<br>
			ἀλλὰ καὶ κληρονόμος μου καὶ θὰ ῾μαι βοηθός του.</p>

			<p>Μιὰ ἡμέρα τὸν Παΐσιο τὸν βρῆκαν καὶ κοιμόταν,<br>
			ἕνας ὡραῖος ἄγγελος στὴν κλίνη του στεκόταν.</p>

			<p>Ὁ διάβολος ἐπείραζε τότε ἕνα καλογέρι,<br>
			καὶ ἀνέλαβε ὁ Παΐσιος, τοῦ εἶπε νὰ τὸ ξέρῃ.</p>

			<p>Πῶς πολεμᾶ τοὺς μοναχοὺς τοῦ εἶπε τοῦ διαβόλου,<br>
			χωρὶς νὰ τὸν πειράζουνε ἐκεῖνοι αὐτὸν καθόλου.</p>

			<p>Ἀπάντησε ὁ σατανᾶς· φοβᾶται προθυμία,<br>
			μὰ τοὺς πειράζει πάντοτε σὰν βλέπει ἀμελεία.</p>

			<p>Τὸν Ὅσιο Παΐσιο καλόγεροι ρωτοῦνε,<br>
			τὸ τὶ μποροῦν νὰ κάνουνε αὐτοὶ γιὰ νὰ σωθοῦνε.</p>

			<p>Φυλᾶχτε τὴν παράδοσι, τοὺς εἶπε, τῶν πατέρων,<br>
			καὶ ὄχι περισσότερα μὴν κάνετε νὰ ξέρω.</p>

			<p>Τοὺς ἔλεγε τὰ πάθη τους καὶ διαλογισμούς τους,<br>
			καὶ ἐκεῖνοι τὸν θαυμάζανε πῶς ἔμπαινε στὸ νοῦ τους.</p>

			<p>Λαμπρὰ ἦταν ἡ κοίμησι τοῦ Ὁσίου Παϊσίου,<br>
			καὶ σὲ βαθιὰ γεράματα πῆγε σ᾿ αὐλὲς Κυρίου.</p>

			<p>Ὦ Ὅσιε Παΐσιε δῶσε μας τὴν εὐχή σου,<br>
			καὶ γιὰ ἐμᾶς ἁμαρτωλοὺς κάνε τὴν προσευχή σου.</p>

			</td>
		</tr>
	</table>
</div>

<hr>

</body>

</html>