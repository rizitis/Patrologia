<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Μάξιμος Καυσοκαλύβης</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Μάξιμος ὁ Καυσοκαλύβης</h1>

<p style="text-align: center">13 Ἰανουαρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Στὴν Λάμψακο γεννήθηκε ὁ Καυσοκαλυβίτης,<br>
			ὕστερα ἐπροόδευσε, λαμπρὸς Ἁγιορείτης.</p>

			<p>Γονεῖς του ἦσαν εὐσεβεῖς, δὲν εἶχαν ἀποκλείσει,<br>
			παρακαλοῦσαν τὸν Θεὸ τέκνο νὰ τοὺς χαρίσῃ.</p>

			<p>Καὶ τοὺς ἐχάρισε ὁ Θεὸς ἀγόρι τὸ ὄνομά του,<br>
			τὸ βάπτισαν «Μανουὴλ» δῶρο Θεοῦ μπροστά του.</p>

			<p>Τὰ ἱερὰ τα γράμματα δίδασκαν οἱ γονεῖς του,<br>
			ἔγινε νέος εὐσεβὴς εἰς τὴν ὑποταγή τους.</p>

			<p>Ὅταν μεγάλωσε ἀρκετὰ κι ἦρθε σὲ ἡλικία,<br>
			ἀφιερώθη στὸν Θεὸν Ναὸν στὴν Παναγία.</p>

			<p>Ἔψαλε μέσα στὸν ναό, ἦταν εὐτυχισμένος,<br>
			παρακαλεῖ τὴν Παναγιὰ ἦν εὐχαριστημένος.</p>

			<p>Μὲ τὰ παιδιὰ δὲν ἔπαιζε, δὲν ἔκανε παρέα,<br>
			εἶχε τὸν γέροντα καὶ ἄκουε ὡραῖα.</p>

			<p>Ἐπήγαινε στοὺς ἀσκητὲς ἦταν ἐκεῖ πλησίον<br>
			ἔπαιρνε ὡραῖες συμβουλὲς γιὰ τὸν δικό του βίο.</p>

			<p>Ὅμως μιὰ φλόγα θεϊκὴ ἄναβε στὴν καρδιά του,<br>
			νὰ ἀφήσῃ τὰ ἐγκόσμια, νὰ ῾ναι στὴν μοναξιά του.</p>

			<p>Ἔβγαζε ἀρκετὲς φορὲς καὶ τὰ ἐνδύματά του,<br>
			ἔντυνε μ᾿ αὐτὰ φτωχούς, χαιρόταν ἡ καρδιά του.</p>

			<p>Ἀλλὰ καὶ ἄρτους ἔδινε κρυφὰ στοὺς πεινασμένους,<br>
			ἔπειτα κάνει τὸν χαζό, ταπείνωσι ντυμένος.</p>

			<p>Οἱ ἄνθρωποι καταλάβαιναν ποιὰ ἦταν ἡ αἰτία,<br>
			ἀνόητος δὲν ἤτανε, ἦταν φιλανθρωπία.</p>

			<p>Γονεῖς του ἐλησμόνησαν τὴν ἀφιέρωσή του,<br>
			νὰ τὸν παντρέψουν θέλησαν, μὰ καὶ νὰ ζῇ μαζί τους.</p>

			<p>Μὰ ὁ καλὸς ὁ Μανουὴλ μὲ τὴν καλὴ τὴν σκέψη,<br>
			τὸν γάμο τὸν ἀπέρριψε, δὲν ἤθελε τὴν σχέση.</p>

			<p>Στὰ χρόνια του δεκαεννιά, ξεχνᾶ γονεῖς καὶ κόσμο,<br>
			Γάνος στὸ Ὄρος προχωρεῖ, μοναχικὸ τὸν δρόμο.</p>

			<p>Σὲ μοναστήρι ἔφτασε καὶ μοναχὸς ἐκάρη,<br>
			Μάξιμος ὀνομάστηκε μὲ τοῦ Θεοῦ τὴν χάρι.</p>

			<p>Στὸν ἑαυτόν του ἐπέβαλε πολλὴ σκληραγωγία,<br>
			νηστεία καὶ τὴν προσευχή, μὰ καὶ τὴν ἀγρυπνία.</p>

			<p>Ἀπὸ τὴν Θράκη ἔφυγε πρὸς τὴν Μακεδονία,<br>
			εὑρῆκε ἀνθρώπους σὲ σπηλιές· ζούσανε σὰν θηρία.</p>

			<p>Ἐκεῖ ἔμεινε ὁ Μάξιμος στὴν συναναστροφή τους,<br>
			ἀπέκτησε τὶς ἀρετὲς ποὺ εἴχανε μαζί τους.</p>

			<p>Πῆγε Κωνσταντινούπολιν, ναὸ τῆς Παναγίας,<br>
			δίχως παπούτσια καὶ σκουφί· ἔκανε ἀγρυπνία.</p>

			<p>Ἀνδρόνικος ὁ βασιλεὺς ποὺ ἦταν στὸ παλάτι,<br>
			ἐκάλεσε τὸν Μάξιμο νὰ τὸν ρωτήσῃ κάτι.</p>

			<p>Συνομιλία ἄρχισαν· λέγει στὸν βασιλέα,<br>
			νοήματα Θείων Γραφῶν, λόγια πολὺ ὡραῖα.</p>

			<p>Εἰς τὸν ναὸ τῶν Βλαχερνῶν ἦταν τῆς Θεοτόκου,<br>
			τὴν νύχτα ἀγωνιζότανε σωματικοῦ τοῦ κόπου.</p>

			<p>Μὲ πείνα δίψα προσευχὴ καὶ δάκρυα στὰ μάτια,<br>
			σ᾿ ἀνθρώπους κάνει τὸν χαζό, γκρεμίζει τὰ παλάτια.</p>

			<p>Ἀπὸ τὴν Πόλι ἔφυγε, πάει στὴ Θεσσαλονίκη,<br>
			τὸν Ἅγιο Δημήτριο ἐκεῖ νὰ προσκυνήσῃ.</p>

			<p>Γιὰ Ἅγιον Ὄρος ξεκινᾷ, πάει νὰ προσκυνήσῃ,<br>
			ὅλες τὶς Ἱερὲς Μονὲς νὰ τὶς περιηγήσῃ.</p>

			<p>Καὶ τελευταία ἔφτασε εἰς Λαύρα Ἀθανασίου,<br>
			καὶ τὴν ζωή του θαύμασε, τὸν ἄσαρκό του βίο.</p>

			<p>Στὸ τέλος ἀπεφάσισε καὶ ἔμεινε στὴν Λαύρα,<br>
			τὴν ἡσυχία ἐθέλησε καὶ ὄχι τοῦ κόσμου χάβρα.</p>

			<p>Τότε τὸν ἐδιόρισαν στὴν ἐκκλησιὰ νὰ ψάλῃ·<br>
			ἔψαλλε μὲ ταπείνωσι κι εὐλάβεια μεγάλη.</p>

			<p>Τὸ «Κύριε Ἰησοῦ Χριστὲ» εἶχε στὴν προσευχή του,<br>
			τὴν ἔλεγε καὶ ἄνθρωποι σὰν ἤτανε μαζί του.</p>

			<p>Εἰς τὰ στασίδια νάρθηκα, μέσα στὴν ἐκκλησία,<br>
			ἐκεῖ ἀγρυπνοῦσε πάντοτε, εἶχε γιὰ κατοικία.</p>

			<p>Ἀπ᾿ τὸ τραπέζι ἔπαιρνε λίγη τροφὴ νὰ ζήσῃ,<br>
			συγκρατημένα ἔτρωγε νὰ μὴν λιγοψυχήσῃ.</p>

			<p>Εἰς τὴν κορφὴ τοῦ ᾿Ἄθωνα ἐπεθύμησε νὰ ἀνέβῃ,<br>
			μὰ ἕνα πράγμα θαυμαστὸ τότε τοῦ ἐσυνέβη.</p>

			<p>Ἁγίων Πατέρων Κυριακή, βλέπει τὴν Παναγία<br>
			ὁποὺ κρατοῦσε τὸν Χριστό· τοῦ δίνει ὁδηγία.</p>

			<p>Τοῦ λέγει εἰς τὸν Ἄθωνα, ὦ Μάξιμε, ἀνέβα<br>
			καὶ ἐκεῖ εὐθὺς θὰ φωτισθῇς μὲ ἅγιον τὸ πνεῦμα.</p>

			<p>Εἶδε στὴν Λαύρα τρεῖς φορὲς αὐτὴν τὴν ὀπτασία<br>
			καὶ κορυφὴ ἀνέβηκε Ἄθω πεζοπορία.</p>

			<p>Τρία ἡμερονύχτια ἔμεινε εἰς τὸν Ἄθω,<br>
			δοξολογοῦσε τὸν Θεὸ στὸν ἱερὸ τὸν βράχο.</p>

			<p>Εἶχε μεγάλους πειρασμοὺς ἀπ᾿ τοῦ ἐχθροῦ διαβόλου,<br>
			δὲν ἤθελε τὸν ἄγγελο νὰ εἶναι ἐκεῖ καθόλου.</p>

			<p>Κάνει βροντὲς καὶ ἀστραπὲς καὶ πέτρες ξεκολλοῦσαν,<br>
			καὶ μὲ μεγάλο πάταγο ἐκεῖ κατρακυλοῦσαν.</p>

			<p>Ψεύτικα ἦσαν ὅλα αὐτά, τὸν Ἅγιο νὰ φοβίσουν,<br>
			τὴν μέρα ἄγριες φωνὲς γιὰ τὸν κυνηγήσουν.</p>

			<p>Ἦταν σὰν ἀγριάνθρωποι, δόρατα καὶ σφεντόνες,<br>
			γιὰ νὰ δειλιάσῃ ὁ Ἅγιος· ἦσαν ἀπατεῶνες.</p>

			<p>Χάρι Ἁγίου πνεύματος τὸν Μάξιμο σκεπάζει,<br>
			μὲ νοερὰ τὴν προσευχὴ καθόλου δὲν τρομάζει.</p>

			<p>Κάνει θερμὰ τὴν προσευχὴ Θεὸν καὶ Θεοτόκος<br>
			πάλι τοῦ φανερώθηκε στοῦ Ἄθωνος τὸν τόπο.</p>

			<p>Κρατοῦσε εἰς τὰ χεῖράς της τὸν ἅγιον της τὸν τόκο,<br>
			μὲ θεῖον φῶς ἐφώτιζε τὸν ἅγιο αὐτὸ τόπο.</p>

			<p>Ἐπίστεψεν ὁ Ὅσιος στὴν θεία ὀπτασία,<br>
			ἐδόξαζε στὴν προσευχὴ Χριστὸν καὶ Παναγία.</p>

			<p>Ἔπεσε τοὺς προσκύνησε, ἡ Παναγία τοῦ λέγει,<br>
			ὅτι εἶναι θέλημα Θεοῦ ἐσένα σὲ διαλέγει.</p>

			<p>Μὲ ἀρετὲς στὸν Ἄθωνα διδάσκαλος θὰ γίνῃς,<br>
			θὰ σώσῃς κόσμο ἀρκετὸ καὶ ὁδηγίες νὰ δίνῃς.</p>

			<p>Ἔλαβε ἄρτο οὐράνιο γιὰ νὰ τραφῇ τὸ σῶμα,<br>
			ποὺ ἦταν μέρες νηστικὸς ἐνήστευε ἀκόμα.</p>

			<p>Κατέβηκε ἀπὸ τὸν Ἄθωνα, εἶπε τὴν ὀπτασία,<br>
			ὅτι παρουσιάστηκε καὶ τοῦ ῾πε ἡ Παναγία.</p>

			<p>Ὁ γέροντας τὰ λόγια του τὰ θεωροῦσε πλάνη,<br>
			πῶς ἤτανε ἀπ᾿ τὸ ἐχθρό, δεινὴ ῾ναι ἡ πλεκτάνη.</p>

			<p>Οἱ ἄνθρωποι τὸν ἔλεγαν πὼς εἶναι πλανεμένος,<br>
			δεχότανε τὴν προσβολή, δὲν ἦταν φαντασμένος.</p>

			<p>Περπάταγε ξυπόλητος σὰν τὸ ἐρημοπούλι,<br>
			καὶ δὲν κρατοῦσε τρόφιμα, οὔτε ἁπλὸ σακούλι.</p>

			<p>Καμιὰ φορὰ τὴν πείνα του γιὰ νὰ παρηγορήσῃ,<br>
			ψωμὶ ἁλάτι καὶ κρασὶ πήγαινε νὰ ζητήσῃ.</p>

			<p>Πολλὲς μεγάλες ἀρετὲς εἶχε εἰς τὴν ζωή του,<br>
			τώρα λίγα θὰ γράψουμε διὰ τὴν κοίμησή του.</p>

			<p>Εἷς μοναχὸς Νικόδημος ἤθελε συμβουλή του,<br>
			τὸν Ὅσιο Μάξιμο ἐβρῆκε τότε εἰς τὸ κελί του.</p>

			<p>Λέγει εἰς τὸν Νικόδημο· σύντομα θὰ ἀποθάνω,<br>
			κατόπιν τοῦ ἐφανέρωσε καὶ κάτι παραπάνω.</p>

			<p>Τὴν τάδε μέρα τοῦ μηνὸς θὰ εἶναι ἡ κοίμησίς του,<br>
			πατέρες καὶ ὀνόματα θὰ ἔρθουν στὴν ταφή του.</p>

			<p>Ὅπως καὶ ἔτσι ἔγινε, τὰ εἶχε αὐτὰ προείπει,<br>
			προφήτεψε ὁ Μάξιμος δίχως τὸ τὶ νὰ λείπῃ.</p>

			<p>Δεκάτη Τρίτη τοῦ μηνὸς τοῦ Ἰανουαρίου,<br>
			ἔγινε τότε ἡ κοίμησις Μαξίμου τοῦ Ὁσίου.</p>

			<p>Ἐνενήντα καὶ πέντε ἐτῶν ἦταν στὴν ἡλικία,<br>
			ποὺ κάθε χρόνο τὸν τιμᾷ Χριστοῦ ἡ ἐκκλησία.</p>

			<p>Ὁ Ὅσιος δίνει ἐντολὴ στὸν ἐνταφιασμό του,<br>
			νὰ μὴ μετατεθῇ ποτὲ τὸ σῶμα τὸ δικό του.</p>

			<p>Σὰν ἔμαθαν τὴν κοίμηση οἱ Ἅγιοι Πατέρες,<br>
			λυπήθηκαν καὶ ἔκλαιγαν ἐκεῖνες τὶς ἡμέρες.</p>

			<p>Στερήθηκαν θεόσοφον, μέγα διδάσκαλόν τους,<br>
			ἀσκητικόν, ἐνάρετον, μέγα πνευματικόν τους.</p>

			<p>Γράφομεν λίγα θαύματα ἀπὸ βίον τοῦ Ἁγίου,<br>
			ποὺ εἶναι βιογράφος του, Μαξίμου τοῦ Ὁσίου.</p>

			<p>Μὲ ἄλλον ἔφυγε μονὴν τὴν τοῦ Βατοπαιδίου,<br>
			καὶ στὴν καλύβη πήγαιναν Μαξίμου τοῦ Ὁσίου.</p>

			<p>Ὅμως δὲν ἤτανε ἐκεῖ καὶ κοίταζε πιὸ πέρα,<br>
			σὲ βράχια ἐπάνω πέταγε σὰν γλάρος στὸν ἀέρα.</p>

			<p>Ἐτρόμαξα ποὺ ἐρχότανε πετώντας πρὸς ἐμένα,<br>
			ἐν ὅσῳ ζῶ μοῦ εἶπε αὐτό, νὰ μὴν τὸ λὲς σ᾿ οὐδένα.</p>

			<p>Μοῦ λέει θὰ γίνῃς ἡγούμενος, μὰ καὶ Μητροπολίτης,<br>
			μόνον ὑπομονὴ πολύ, μὴν ὀλιγοψυχήσῃς.</p>

			<p>Δαιμονισμένο φέρανε στῆς Λαύρας τὸ λιμάνι,<br>
			γιὰ πέντε ἄνδρες ἔτρωγε, δὲν ξέρει τὶ νὰ κάνῃ.</p>

			<p>Στὸν Ὅσιον τὸν ἔφεραν νὰ τὸν ἐλευθερώσῃ,<br>
			ποὺ δὲν ἐχόρταινε ποτὲ τὴν πείνα του τὴν τόση.</p>

			<p>Προσεύχεται ὁ Μάξιμος, τοῦ δίνει ἕνα παξιμάδι,<br>
			καὶ μὲ αὐτὸ ἐχόρταινε κάθε πρωὶ καὶ βράδυ.</p>

			<p>Ἔγινεν ὁ ἄνθρωπος καλὰ ποὺ εἶχεν ἀρρωστήσει,<br>
			ἐμόνασεν εἰς τὴν μονήν, ὥσπου καὶ ἐκοιμήθη.</p>

			</td>
		</tr>
	</table>
</div>

<hr>

</body>

</html>