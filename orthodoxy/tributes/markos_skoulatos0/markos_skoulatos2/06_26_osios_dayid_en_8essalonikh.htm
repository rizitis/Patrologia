<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Δαυΐδ εν Θεσσαλονίκη</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Δαυΐδ ὁ ἐν Θεσσαλονίκῃ</h1>

<p style="text-align: center">26 Ἰουνίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Ἡ μνήμη του ἑορτάζεται εἴκοσι ἕξι Ἰουνίου,<br>
			ποὺ λίγα ἀνεγράφησαν στὸ βίο τοῦ Ὁσίου.</p>

			<p>Γεννήθηκε καὶ ἔζησε εἰς τὴν Θεσσαλονίκη,<br>
			καὶ ἔζησε ἀγγελικά, εἰς τὸν Χριστὸν ἀνήκει.</p>

			<p>Ὅλα τὰ περιφρόνησε, σήκωσε τὸν σταυρό του,<br>
			καὶ εἶχε θεῖο ἔρωτα πάντα στὸν ἑαυτό του.</p>

			<p>Δόξα, χωράφια, χρήματα, πρόσκαιρη εὐτυχία,<br>
			ὅλα τὰ περιφρόνησε διὰ Χριστοῦ ἀξία.</p>

			<p>Ἐκάρη πρώτα μοναχός, πῆγε στὸ μοναστήρι,<br>
			ἀσκεῖτο στὴν ἐγκράτεια μὲ ἄλλοι καλογῆροι.</p>

			<p>Ἐδιάβαζε θεῖες γραφὲς καὶ βίους τῶν Ἁγίων,<br>
			καὶ θαύμαζε τὶς ἀρετὲς στὸν ἱερόν τους βίον.</p>

			<p>Φρόντισε νὰ τοὺς μιμηθῇ, μικρὸς στὴν ἡλικία,<br>
			καὶ κληρονόμος νὰ γενῇ στὴν ἄνω βασιλεία.</p>

			<p>Ἀκόμα θαύμαζε πολὺ ὅσιους τοὺς Στυλίτες,<br>
			ποὺ μὲ ἀγώνα ἔγιναν οἱ οὐρανοπολῖτες.</p>

			<p>Μιὰ ἡμέρα κατανύχθηκε, πλημμύρισε ἡ καρδιά του,<br>
			σ᾿ ἀμυγδαλιὰ ἀνέβηκε ποὺ ἤτανε κοντά του.</p>

			<p>Ἕνα κλαδὶ τῆς μυγδαλιᾶς ἐκεῖ ἔκανε κρεβάτι,<br>
			καὶ τότε ἑκατοίκησε μὲ τὴν καρδιὰ γεμάτη.</p>

			<p>Βροχὲς καὶ χιόνια, ἄνεμοι καὶ καῦμα ἡλίου,<br>
			ὑπέμεινε καρτερικὰ πρὸς χάρι τοῦ Κυρίου.</p>

			<p>Ἀγγελικὸ τριαντάφυλλο ἦταν τὸ πρόσωπό του,<br>
			ἐπάνω στὴν ἀμυγδαλιὰ περνοῦσε τὸν καιρό του.</p>

			<p>Ὁ ὅσιος εἶχε μαθητάς, τοῦ εἶπαν νὰ κατέβῃ,<br>
			κάτω ἀπὸ τὴν ἀμυγδαλιὰ τὸ σῶμα μὴ παιδεύῃ.</p>

			<p>Τότε τοὺς παρακάλεσε Χριστὸν νὰ ἀποτανθοῦνε,<br>
			ὅτι τοὺς λέγει νὰ ἀκοῦν, ἂν θέλουν νὰ σωθοῦνε.</p>

			<p>Τοὺς εἶπε στὴν ἀμυγδαλιὰ θὰ μείνῃ τρία χρόνια,<br>
			καὶ τότε μὲ ἐντολὴ Χριστοῦ τελειώνει τὸν κανόνα.</p>

			<p>Τὰ τρία χρόνια πέρασαν καὶ ἄγγελος Κυρίου,<br>
			δίνει Θεοῦ τὴν προσταγὴ καὶ λέγει τοῦ Ὁσίου.</p>

			<p>Νὰ φύγει ἀπ᾿ τὴ μυγδαλιὰ, κελλὶ νὰ κατοικήσῃ,<br>
			ἐκεῖ θαὕρῃ ἀνάπαυσι σὲ ὅλη του τὴ ζήση.</p>

			<p>Ἔφυγε τότε ὁ ἄγγελος, κάνει τὴν προσευχή του,<br>
			εὐχαριστοῦσε τὸν Θεὸν διὰ τὴν προσταγή του.</p>

			<p>Κατέβη ἀπ᾿ τὴ μυγδαλιά, πηγαίνει στὸ κελλί του,<br>
			καὶ τότε πανηγύριζαν οἱ μαθητὲς μαζί του.</p>

			<p>Ἐπῆρε χάριν ἀπ᾿ τὸ Θεὸ δαιμόνια νὰ βγάζῃ,<br>
			καὶ τοὺς τυφλοὺς ἐφώτιζε ποὺ ἦσαν στὸ σκοτάδι.</p>

			<p>Νέος εἶχε δαιμόνιο· τὸν πᾶνε στὸ κελλί του,<br>
			στὴν πόρτα σὰν τὸν πήγανε, ἄκουσαν τὴν φωνή του.</p>

			<p>Παρακαλεῖ τὸν Ἀσκητὴ ἀπόλυσι νὰ κάνῃ,<br>
			γιατὶ τὸν καίει μιὰ φωτιὰ ποὺ τὸ κελλί του βγάνει.</p>

			<p>Τότε κρατᾶ ὁ Ὅσιος τὸν νέο ἀπ᾿ τὸ χέρι,<br>
			τὸν σταύρωσε κι ὁ δαίμονας πῆγε σὲ ἄλλα μέρη.</p>

			<p>Καὶ μιὰ γυναίκα ἦταν τυφλή, ἐπῆγε στὸ κελί του,<br>
			τὸ φῶς της ἤθελε νὰ ἰδῇ, νὰ κάνῃ προσευχή του.</p>

			<p>Ὁ Ὅσιος τὴν λυπήθηκε κάνει τὴν προσευχή του,<br>
			εἶδε τὸ φῶς της ἡ τυφλή, προσηύχετο μαζί του.</p>

			<p>Ἄκουσαν Θεσσαλονικεῖς τὰ κατορθώματά του,<br>
			καὶ τότε ὅλους γιάτρευε ποὺ πήγαιναν κοντά του.</p>

			<p>Προνόησε τὸ τέλος του, τὸ πότε θ᾿ ἀποθάνει,<br>
			καὶ τότε ἀνακοίνωσι στοὺς μαθητάς του κάνει.</p>

			<p>Ἐβγῆκε ἀπὸ τὸ κελλί, θαύμασαν τὴ μορφή του,<br>
			εἰς τὸ ζωνάρι ἔφταναν τρίχες τῆς κεφαλῆς του.</p>

			<p>Στὴν Πόλιν ἐταξίδεψε, ἔκανε ὁδοιπορία,<br>
			ἤτανε Ἰουστινιανὸς τότε στὴν βασιλεία.</p>

			<p>Ὁ Ὅσιος συνομιλεῖ τώρα μὲ βασιλέα,<br>
			καὶ ἕνα θαῦμα ἔκανε στοῦ βασιλιὰ παρέα.</p>

			<p>Ἔβαλε μέσ᾿ στὰ χέρια του κάρβουνα ἀναμμένα,<br>
			μαζὶ μὲ τὸ θυμίαμα, θύμιαζε ἕνα-ἕνα.</p>

			<p>Τὰ χέρια δὲν καήκανε, ὅσοι εἴδανε τὸ θαῦμα,<br>
			δοξολογοῦσαν τὸν Θεὸ σὰν εἶδαν τέτοιο πράγμα.</p>

			<p>Τότε μιλεῖ στοὺς μαθητὲς νὰ γίνῃ τὸ χατίρι,<br>
			ὅταν πεθάνει νὰ ταφῇ μέσα σὲ μοναστήρι.</p>

			<p>Καὶ ὅταν ἐκοιμήθηκε, ἀκούστηκε στὴν Πόλι,<br>
			καὶ πῆγαν καὶ προσκύνησαν τὸ λείψανό του ὅλοι.</p>

			<p>Δὲν θέλησε ὁ Ὅσιος Δαυῒδ νὰ πάρουν λείψανό του,<br>
			τρίχες ἀπὸ τὰ γένια του, πῆραν γιὰ φυλακτό τους.</p>

			<p>Ἂς ἔχῃ δόξα ὁ Θεός, μὲ προσευχὲς Ὁσίου,<br>
			εἴθε νὰ εἴμεθα κλητοὶ ζωῆς τῆς αἰωνίου.</p>

			</td>
		</tr>
	</table>
</div>

<hr>

</body>

</html>