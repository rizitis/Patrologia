<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγία Μαρία η Μαγδαληνή</title>
<link rel="stylesheet" type="text/css" href="../styles.css">
</head>

<body lang="el">

<h1>Ἁγία Μαρία ἡ Μαγδαληνή</h1>

<p style="text-align: center">22 Ἰουλίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Στὰ Μάγδαλα γεννήθηκε Μαγδαληνὴ Μαρία,<br>
			γιὰ τοῦτο καὶ ἀπ᾿ τὸν τόπο της πῆρε ὀνομασία.</p>

			<p>Τὰ Μάγδαλα εὑρίσκονται εἰς τὴν Τιβεριαδα,<br>
			στὴν λίμνη ποὺ ψαρεύουνε ἀπόστολοι βαρκάδα.</p>

			<p>Τὸν Κύριο Ἰησοῦ Χριστὸ ἄκουσε ἡ Μαρία,<br>
			καὶ εἶναι πιστὴ μαθήτρια στὰ πόδια του ἡ ἁγία.</p>

			<p>Εἶχε ἑπτὰ δαιμόνια καὶ τήνε θεραπεύει,<br>
			ἔγινε ἐντελῶς καλά, ἐχθρὸς μὴν τὴν παιδεύει.</p>

			<p>Εὐχαριστεῖ τὸν Κύριο διὰ τὴν θεραπεία,<br>
			καὶ πρόθυμη ἦταν πάντοτε σ᾿ αὐτὸν ὑπηρεσία.</p>

			<p>Ἀγάπη θεία, σεβασμὸ πάντα εἶχε μαζί του,<br>
			τὸ γράφουν οἱ εὐαγγελιστὲς στὴ θεία Σταύρωσί του.</p>

			<p>Μαζὶ μὲ ἄλλες εἶν᾿ ἐκεῖ Μαγδαληνὴ Μαρία,<br>
			ποὺ συντροφιά τους εἴχανε μητέρα Παναγία.</p>

			<p>Ἀλλὰ καὶ εἰς τὴν ἀνάστασι πρώτη εἰς τὸ μνημεῖο,<br>
			στοὺς μαθητὰς εἰδοποιεῖ τὸ θαυμαστὸ σημεῖο.</p>

			<p>Ἦν πρώτη ποὺ εἶδε τὸν Χριστὸ ἐκεῖ ἀναστημένο,<br>
			τὸν νόμιζε σὰν κηπουρό, τὸν ρώτησε σὰν ξένο.</p>

			<p>Τοῦ εἶπε ποῦ τὸ ἔθαψε τοῦ Ἰησοῦ τὸ σῶμα,<br>
			ἀναστημένο τὸν ρωτᾶ, δὲν τὸν γνωρίζει ἀκόμα.</p>

			<p>Τῆς ὁμιλεῖ ὁ Ἰησοῦς μὲ τ᾿ ὄνομα· Μαρία,<br>
			καὶ τὴν φωνή του γνώρισε ἀμέσως ἡ ἁγία.</p>

			<p>Καὶ ἔπεσε στὰ πόδια του γιὰ νὰ τὸν προσκυνήσῃ,<br>
			τὴν ἐμποδίζει ὁ Κύριος, Θεὸν νὰ συναντήσῃ.</p>

			<p>Ἀναστημένο τὸν Χριστὸν πρώτη ἡ Παναγία,<br>
			τὸν εἶδε καὶ ἡ δεύτερη Μαγδαληνὴ Μαρία.</p>

			<p>Ἡμέρα ὡς Πεντηκοστῆς ἦταν στὸ ὑπερῶον,<br>
			μὲ τὴ μητέρα τοῦ Χριστοῦ χοροῦ τῶν ἀποστόλων.</p>

			<p>Ἀτρόμητη τὸν Καίσαρα πῆγε νὰ συναντήσῃ,<br>
			στὴ Ρώμη Ἰησοῦ Χριστὸν νὰ τὸν ὑπερασπίσῃ.</p>

			<p>Γιὰ τὸν Πιλᾶτο μίλησε ἄδικη κρίσι κάνει,<br>
			τὸν Ἰησοῦ ἐσταύρωσε ἄδικα νὰ πεθάνῃ.</p>

			<p>Τοῦ εἶπε γιὰ τὸν Ἰησοῦ πὼς ἔκανε ἀσυλία,<br>
			στοὺς δυστυχεῖς καὶ ἄρρωστους ἔδινε θεραπεία.</p>

			<p>Ἦταν Θεὸς ἀληθινὸς καὶ θαύματα στὴν κτίσι,<br>
			ὁ ἥλιος ἐσκοτείνιασε, νεκροὺς εἶχε ἀναστήσει.</p>

			<p>Γιὰ τὸ σκοτάδι ὁ Ἡγεμὼν τὸ εἶχε σημειώσει,<br>
			καὶ τὴν ἡμέρα ὁ ἥλιος τὸ φῶς δὲν εἶχε δώσει.</p>

			<p>Ὁ Καίσαρας ἐπίστευσε Μαγδαληνὴ Μαρία,<br>
			καὶ σὲ Πιλᾶτο, δικαστές, ἔβαλε τιμωρία.</p>

			<p>Πιλᾶτος φόρεσε κρυφὰ χιτώνα τοῦ Κυρίου,<br>
			γιὰ νὰ γλιτώσῃ τὴν ποινὴ φρικτοῦ δικαστηρίου.</p>

			<p>Ὅμως τὸ ὡμολόγησε Μαγδαληνὴ Μαρία,<br>
			καὶ τὸ ἔβγαλε ἀπὸ πάνω του καὶ ἔλαβε τιμωρία.</p>

			<p>Μὲ τὸν Πιλᾶτο κάλεσε δύο δικαστὲς ἀκόμη,<br>
			Ἄννα καὶ Καϊάφα νὰ δικαστοῦν στὴ Ρώμη.</p>

			<p>Ὁ Καϊάφας πέθανε μέσα εἰς τὸ καράβι,<br>
			στὴν Κρήτη ὅταν πέρναγε στὴ Ρώμη πρὶν προλάβῃ.</p>

			<p>Τὸν Ἄννα ἐδιέταξε νὰ γδάρουνε βουβάλι,<br>
			φρέσκο νὰ εἶν᾿ τὸ δέρμα του στὸν ἥλιο τὄχαν βάλει.</p>

			<p>Τὸ δέρμα σὰν ξεράθηκε ἦταν στὸν ἥλιο μόνο,<br>
			ὁ Ἄννας τότε πέθανε ἔσκασε ἀπ᾿ τὸν πόνο.</p>

			<p>Τώρα Πιλάτου ἔρχεται ἡ δίκη νὰ ἀρχίσῃ,<br>
			τὸν ἑαυτόν του προσπαθεῖ νὰ δικαιολογήσῃ.</p>

			<p>Ὁ Καίσαρ θύμωσε πολὺ στὴ φυλακὴ τὸν βάνει,<br>
			καὶ μὲ πικρὸ τὸ θάνατο θέλησε νὰ πεθάνῃ.</p>

			<p>Τὸν ἔκλεισε στὴ φυλακή, κυνήγι εἶχε πάει,<br>
			ἕνα ἐλάφι φάνηκε καὶ τὸ τοξεύει, πάει.</p>

			<p>Τότε ὁ Πιλάτος πρόλαβε ἔδειξε τὴ ματιά του,<br>
			τὸ βέλος λοξοδρόμησε καὶ μπῆκε στὴ καρδιά του.</p>

			<p>Ἔτσι μὲ θάνατο πικρὸ τέλειωσε ἡ ζωή του,<br>
			ποὺ ἄδικα τιμώρησε Χριστοῦ στὴ σταύρωσὶ Του.</p>

			<p>Πῆγε Ἱεροσόλυμα Μαγδαληνὴ Μαρία,<br>
			μαζὶ μὲ ἄλλους Χριστιανοὺς τὴν βάζουν τιμωρία.</p>

			<p>Δίχως πανιά, δίχως κουπιὰ τοὺς βάλανε σὲ πλοῖο,<br>
			γιὰ νὰ πνιγοῦν στὸ πέλαγο νὰ τελειώσουν βίο.</p>

			<p>Ὅμως ὁ Κύριος Χριστὸς τοὺς δίνει σωτηρία,<br>
			στὴ Μασσαλία ἄραξε, στὴν πόλι Γαλατίας.</p>

			<p>Βρῆκαν ἐκεῖ ἄλλο ἐχθρὸ τὴν πείνα καὶ τὴ δίψα,<br>
			ἦταν τὸ κρύο τσουχτερὸ δὲν εἴχανε βοήθεια.</p>

			<p>Εἰδωλολάτρες ἐφάνηκαν, προσφέρανε θυσία,<br>
			εἴδωλα προσκυνήσανε, τοὺς ἔβλεπε ἡ Μαρία.</p>

			<p>Μὲ θάρρος χαμογελαστὸ ἄρχισε νὰ κηρύττῃ,<br>
			τὸν Κύριο Ἰησοῦ Χριστὸ ἀληθινὸ στὴν πίστι.</p>

			<p>Ἄκουγαν μὲ γλυκύτητα τὰ λόγια τῆς Μαρίας,<br>
			ἦταν ἐκεῖ καὶ ὁ ἄρχοντας καὶ ἡ σύζυγος κυρία.</p>

			<p>Θυσία εἰς τὰ εἴδωλα πῆγαν νὰ θυσιάσουν,<br>
			γιὰ νὰ τοὺς στείλουνε παιδὶ νὰ ἔχουν συντροφιά τους.</p>

			<p>Τὸ βράδυ στὴν ἀρχόντισσα ἐμίλησε ἡ Μαρία,<br>
			τοὺς ξένους νὰ φιλοξενοῦν γιατὶ εἶναι ἁμαρτία.</p>

			<p>Γιὰ νὰ τὰ πῇ στὸν ἄνδρα της Μαρία παραγγέλλει,<br>
			γυναίκα ἐφοβήθηκε, τὸ στόμα της σωπαίνει.</p>

			<p>Τότε στὸν ὕπνο τους ξανὰ Μαρία καὶ τοὺς δύο,<br>
			τοὺς ἤλεγξε πολὺ σκληρὰ γιὰ πείνα, δίψα, κρύο.</p>

			<p>Καὶ τὸ πρωὶ σὰν ξύπνησαν εἶχαν φιλοξενήσει,<br>
			ὅλους τοὺς ξένους τάϊσαν, ροῦχα τοὺς εἶχαν ντύσει.</p>

			<p>Ἄρχοντας κι ἡ γυναίκα του, Μαρίαν ἐρωτοῦνε,<br>
			τὰ λόγια ποὺ ἀκούσανε μὲ ἔργα νὰ τὰ δοῦνε.</p>

			<p>Μπορεῖ νὰ πῇ εἰς τὸν Θεὸν χάριν νὰ τοῦ ζητήσῃ,<br>
			γιὰ νὰ πιστεύσουμε ἐμεῖς παιδὶ νὰ μᾶς χαρίσῃ.</p>

			<p>Δέησι κάνει στὸ Θεὸ ἐτότε ἡ Μαρία,<br>
			καὶ τότε μένει ἔγκυος τ᾿ ἄρχοντα ἡ κυρία.</p>

			<p>Στὴν Ρώμη ταξιδέψανε εἶχαν δουλειὰ λιγάκι,<br>
			καὶ στὸ ταξίδι ἐγέννησε ἡ γυναίκα ἀγοράκι.</p>

			<p>Ἄξαφνα ὅμως πέθαναν γυναίκα καὶ ἀγόρι,<br>
			καὶ λυπημένος ἤτανε ὁ ἄρχοντας στὴν πλώρη.</p>

			<p>Βουνὸ κοντὰ στὴ θάλασσα μιὰ σπηλιὰ εὑρῆκαν,<br>
			καὶ οἱ ναῦτες μέσα στὴ σπηλιὰ τὰ σώματα ἀφῆκαν.</p>

			<p>Ὁ πατέρας ἔκλαψε πικρὰ, ἐπῆγε εἰς τὴ Ρώμη,<br>
			καὶ στὰ Ἱεροσόλυμα θέλει νὰ πάῃ ἀκόμη.</p>

			<p>Στὴ Ρώμη ὅταν γύρισε σκέφτηκε νὰ γυρίσῃ,<br>
			μαζὶ γυναίκα καὶ παιδὶ στὸν τόπο ποὖχε ἀφήσει.</p>

			<p>Ἡ σκέψη του ὅμως αὐτὴ δὲν ἤτανε δίκια του,<br>
			ἀλλὰ τὴν ἔστειλε ὁ Θεὸς διὰ παρηγοριά του.</p>

			<p>Τὸ πλοῖο ὅταν ἄραξε βλέπει στὸ ἀκρογιάλι,<br>
			ἕνα παιδὶ ποὺ ἔπαιζε στῆς θάλασσας τὰ κάλλη.</p>

			<p>Μὰ σὰν τοὺς εἶδε τρόμαξε στὸ σπήλαιο πηγαίνει,<br>
			ποὺ ἦταν ἡ μητέρα του, τώρα κοντά της μένει.</p>

			<p>Ἡ συνοδεία κι ὁ ἄρχοντας στὸ σπήλαιο πηγαίνουν,<br>
			βρῆκαν γυναίκα ζωντανή, ἀπάντησί της παίρνουν.</p>

			<p>Τὴν ἐρωτᾶ ὁ ἄνδρας της, ἀφοῦ εἶχε πεθάνει,<br>
			τόσο καιρὸ πῶς πέρασε δίχως νὰ πιῇ, νὰ φάῃ.</p>

			<p>Καὶ τότε τοῦ ἀπάντησε τ᾿ ἄρχοντα ἡ κυρία,<br>
			Μαρία ἡ Μαγδαληνὴ φέρνει τροφοδοσία.</p>

			<p>Ὁ ἄρχοντας ἐθαύμασε πῆρε χαρὰ μεγάλη,<br>
			κι ἔφτασαν στὴ χώρα τους κι οἱ τρεῖς μαζὶ καὶ πάλι.</p>

			<p>Καὶ τότε βαπτιστήκανε μὲ ὅλο τὸ λαό του,<br>
			δόξαζε Ἰησοῦ Χριστό, ἀληθινὸ Θεό του.</p>

			<p>Ἐτότε ἀνταμώσανε Μαγδαληνὴ Μαρία,<br>
			καὶ τὴν εὐχαριστήσανε γιὰ ὅλα τὴν ἁγία.</p>

			<p>Ἐπῆγε καὶ στὴ Ἔφεσο, βρῆκε τὸν Ἰωάννη,<br>
			ἀγαπημένο Μαθητὴ τὸν εἶδε πρὶν πεθάνει.</p>

			<p>Κ᾿ αὐτὴ ὅμως ἦν ἄνθρωπος λίγο εἶχε ἀρρωστήσει,<br>
			καὶ εἰς τὰ χέρια τοῦ Θεοῦ ψυχὴ εἶχε ἀφήσει.</p>

			<p>Σὲ σπήλαιο ἐθάψανε ἅγιο λείψανό της,<br>
			ποὺ Παῖδες Ἑπτὰ ἐζήσανε τὸ βίο τὸ δικό της.</p>

			<p>Ἀμέτρητα τὰ θαύματα ποὺ γίνονταν ἐκεῖ πέρα,<br>
			ἀπολαμβάναν οἱ πιστοὶ τὴ νύκτα καὶ ἡμέρα.</p>

			<p>Σίμωνος Πέτρας ἡ Μονὴ εἶναι Ἁγίου Ὄρους,<br>
			τὸ χέρι τὸ ἀριστερὸ ἔχει τῆς Μυροφόρου.</p>

			<p>Μαρίας τῆς Μαγδαληνῆς μὰ καὶ Ἰσαποστόλου,<br>
			καὶ εὐωδία οὐράνια δὲν σταματᾶ καθόλου.</p>

			<p>Τὸ ἱερό της λείψανο πήγανε στὴ Ρωσία,<br>
			καὶ πρόσφεραν οἱ χριστιανοὶ δῶρα ποὺ εἶχαν ἀξία.</p>

			<p>Πυρκαγιὰ ἐπλάκωσε εἰς τὴ Μονὴ Ἰβήρων,<br>
			καὶ τῆς ἁγίας λείψανο ἐπάγανε τριγύρω.</p>

			<p>Καὶ ἡ φωνὴ σταμάτησε ἀμέσως ἐν τῷ ἅμα,<br>
			Μαρία ἡ Μαγδαληνὴ κάνει μεγάλο θαῦμα.</p>

			<p>Περιοχὴ Γαλάτιστα εἰς τὴν Θεσσαλονίκη,<br>
			χίλια ἐννιακόσια ἕντεκα ἐφάνηκε σκουλήκι.</p>

			<p>Καλέσανε τὸ λείψανο Μαγδαληνῆς Μαρίας,<br>
			καὶ τὰ σκουλήκια φύγανε ἐκτὸς περιφερείας.</p>

			<p>Κάνε θερμή σου προσευχὴ Μαγδαληνὴ Μαρία,<br>
			στὸν Κύριο Ἰησοῦ Χριστὸ νὰ βροῦμε σωτηρία.</p>

			</td>
		</tr>
	</table>
</div>

<hr>

</body>

</html>