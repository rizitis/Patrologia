<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Μεγαλομάρτυς Μάμας</title>
<link rel="stylesheet" type="text/css" href="../styles.css">
</head>

<body lang="el">

<h1>Ὁ Ἅγιος Μεγαλομάρτυς Μάμας</h1>

<p style="text-align: center">2 Σεπτεμβρίου</p>

<div align="center">
	<table border="0" cellpadding="8" cellspacing="1" id="table1">
		<tr>
			<td><p>Γεννήθηκε ὁ Ἅγιος εἰς τὴν Παφλαγονία,<br>
			διακόσα ἑξῆντα μετὰ Χριστὸν εἰς τὴν Μικρὰ Ἀσία.</p>

			<p>Θεοδοτὸς ὁ πατέρας τοῦ Ρουφίνα ἡ μητέρα,<br>
			ἔβοσκαν γίδια στὰ βουνὰ καὶ ἔπαιζαν φλογέρα.</p>

			<p>Γονεῖς του ἦσαν εὐσεβεῖς εἶχαν μεγάλο πόθο,<br>
			γιὰ νὰ κηρύξουν τὸν Χριστοῦ στὸν ἰδικὸ τοὺς τόπο.</p>

			<p>Ἐδίδασκαν τοὺς χριστιανοὺς ἀληθινὴ θρησκεία,<br>
			στὸν κόσμο ἐβασίλευε ἡ εἰδωλολατρία.</p>

			<p>Διοικητὴς τῆς πόλεως τοὺς κάλεσε νὰ ᾿ρθούνε,<br>
			καὶ γιὰ τὴν πίστι τοῦ Χριστοῦ νὰ ἀπολογηθοῦνε.</p>

			<p>Πολύ τους ἐξανάγκασε εἴδωλα νὰ τιμήσουν,<br>
			τὰ ψεύτικα τὰ ἄδολα νὰ πᾶν᾿ νὰ προσκυνήσουν.</p>

			<p>Στὴν πίστι μένουν στερεοὶ στὴν φυλακὴ τοὺς βάνουν,<br>
			ἐκεῖ τους ἐτιμώρησαν οἱ δύό τους νὰ πεθάνουν.</p>

			<p>Θεοδοτὸς παρακαλεῖ εἶχε ἀδυναμία,<br>
			καὶ τὸν Θεὸ παρακαλεῖ νὰ κάνῃ εὐθυμία.</p>

			<p>Ἀκούει τότε ὁ Θεὸς μαζί του τόνε παίρνει<br>
			καὶ ὅταν αὐτὸς ἀπέθανε γυναίκα μόνη μένει.</p>

			<p>Ρουφίνα ἦταν ἔγκυος τότε κυοφορεῖ<br>
			γέννησε μέσα στὴν φυλακὴ μικρὸ ἀγόρι.</p>

			<p>Χήρα ποὺ ἦν στὴ φυλακὴ δὲν ξέρει τὶ νὰ κάνῃ,<br>
			παρακαλάει τὸν Θεὸ καὶ ἐκείνη νὰ πεθάνῃ.</p>

			<p>Ὁ πολυεύσπλαχνος Θεὸς ἀκούει προσευχή της,<br>
			τὴν λυπήθηκε πολὺ τὴν ἐπῆρε μαζί της.</p>

			<p>Τὸ βρέφος μὲς στὴν φυλακὴ εἶχε γιὰ συντροφιά του,<br>
			λείψανα τῶν γονέων του ποὺ βρίσκονται κοντά του.</p>

			<p>Ὅμως φροντίζει ὁ Θεὸς γιὰ ὅλα τὰ πλάσματά του,<br>
			καὶ τὸ μικρὸ αὐτὸ παιδὶ βάζει στὴν ἀγκαλιά του.</p>

			<p>Μιὰ γυναίκα χριστιανὴ στὸν ἡγεμόνα πάει,<br>
			τὰ λείψανα στὴν φυλακὴ νὰ θάψῃ τὰ ζητάει.</p>

			<p>Ὁ ἡγεμόνας τὰ ἔδωσε μὲ δίχως δυσκολία,<br>
			γυναίκα ποὺ τὰ ζήτησε λεγόταν Ἀμμία.</p>

			<p>Τὰ ἔθαψε στὸν κῆπο της μὲ ἱεροτελεστία,<br>
			τὸ βρέφος υἱοθέτησε ἡ ἴδια ἰ Ἀμμία.</p>

			<p>Γυναίκα ἦν ἀνύπαντρη τὸ εἶχε στὸ πλευρό της,<br>
			καὶ τὸ ἀγάπησε πολὺ σὰν νὰ ἦταν δικό της.</p>

			<p>Τὸ βρέφος τὴν μητέρα τοῦ μαμὰ τὴν προσφωνοῦσε,<br>
			σημαίνει στὴν λατινικὴ μάνα τὴν ἐκκαλοῦσε.</p>

			<p>Παντοῦ σὰν ἄκουσαν πολλοὶ τότε αὐτὸ τὸ πράγμα,<br>
			τὸ ὄνομα στὸν Ἅγιο τὸν ὀνομάσαν Μάμα.</p>

			<p>Ἀμμία σὰν μεγάλωσε τὸν στέλνει στὸ σχολειό,<br>
			διάβαζε μὲ διάθεσι τὸ κάθε του βιβλίο.</p><p>Ὅμως ὁ Ἀβρηλιανὸς βασίλευε στὴ Ρώμη,<br>
			εἰδωλολάτρεις ἤθελε καὶ τὰ παιδιὰ ἀκόμη.</p>

			<p>Τὰ ἄλλα παιδιὰ τὰ γύρισε ὁ Μάμας εἶχε πίστι,<br>
			Ἀμμία ἡ μητέρα τοῦ τὸν εἶχε κατηχήσει.</p>

			<p>Συμμαθητὲς τοῦ συμβούλευε εἰς τὴν ὀρθοδοξία,<br>
			τὴν πίστι τὴν ἀληθινὴ ποὺ ἔχει τὴν ἀξία.</p>

			<p>Δέκα καὶ πέντε ἦν χρονῶν καὶ πέθανε ἡ Ἀμμία,<br>
			καὶ τότε ἔλαβε αὐτὸς πολὺ κληρονομία.</p>

			<p>Τὸν κάλεσε ὁ διοικητὴς μπροστά του διατάζει,<br>
			τοῦ λέγει στὰ εἴδωλα γιατὶ δὲν θυσιάζει.</p>

			<p>Ὁ Ἅγιος Μάμας τοῦ ἀπαντᾷ ἐγὼ δὲν θυσιάζω,<br>
			εἶμαι τοῦ εἶπε χριστιανὸς τὴν πίστι δὲν ἀλλάζω.</p>

			<p>Τὸν στέλνει σὲ αὐτοκράτορα γιὰ νὰ τόνε δικάσῃ,<br>
			τοῦ μίλησε μὲ τὸ καλὸ γιὰ νὰ τὸν δοκιμάσῃ.<br>
			Θὰ ἀνατραφῇ στὰ ἀνάκτορα θὰ ἔχει μεγαλεῖα,<br>
			ἂν θυσιάσῃ στοὺς θεοὺς στὴν εἰδωλολατρία.</p>

			<p>Τοῦ εἶπε μὲ τὰ χείλη του νὰ πεῖ πὼς θυσιάζει,<br>
			καὶ τότε εἰς τὰ βάσανα καθόλου δὲν τὸν βάζει.</p>

			<p>Τὸν βασιλέα μου Χριστὸ ποτὲ δὲν τὸν ἀρνιέμαι,<br>
			ὁ Μάμας ἀποκρίθηκε ὅσο καὶ ἂν τυραννιέμαι.</p>

			<p>Διέταξε ὁ τύραννος Ἅγιο νὰ χτυπήσουν,<br>
			μὲ τὰ ραβδιὰ σῶμα παιδιοῦ νὰ τὸ ξεσκίσουν.</p>

			<p>Καὶ πιὸ σκληρὴ διαταγὴ βγάζει νὰ τὸν γυμνώσουν,<br>
			λαμπάδες τὸν ἔκαιγανε τὸ σῶμα του νὰ λιώσουν.</p>

			<p>Μὰ τότε θαῦμα ἔγινε τὸν ἀθλητὴ σεβόταν,<br>
			ἡ φλόγα καὶ τὸ σῶμα τοῦ καθόλου δὲν καιγόταν.</p>

			<p>Ἐθύμωσε ὁ βασιλεὺς καὶ θέλει νὰ τὸν ρίξουν,<br>
			μὲ μιὰ πέτρα στὸν λαιμὸ νὰ πᾶνε νὰ τὸν πνίξουν.</p>

			<p>Ὅμως τὸν λύνει ἄγγελος καὶ στὸ βουνὸ τὸν στέλνει,<br>
			ἐπάνω στὴν Καισάρεια τοῦ εἶπε νὰ παραμένει.</p>

			<p>Ἄγρια ζῶα πήγαιναν μικρὰ μὰ καὶ μεγάλα,<br>
			τ᾿ ἄρμεγε καὶ τρεφότανε ψωμὶ τυρὶ καὶ γάλα.</p>

			<p>Τροφοδοτοῦσε τοὺς φτωχοὺς σὰν εἶχε εὐκαιρία,<br>
			ποὺ πήγαιναν εἰς τὸ βουνὸ ἀπὸ τὴν Καισαρεία.</p>

			<p>Τὸν εἶχαν ὅλοι οἱ βοσκοὶ τὸν ἅγιο προστάτη,<br>
			φυλάει κάθε ποίμνιο ζημία ποτὲ μὴν πάθει.</p>

			<p>Ὁ ἡγεμόνας τὸν ζητὰ καὶ στέλνει στρατιῶτες,<br>
			μὲ ἄλογα τὸν βρήκανε εἰς τὸ βουνὸ τότες.</p>

			<p>Καὶ ἐρωτοῦν τὸν ἅγιο Μάμαντα ἂν γνωρίζει,<br>
			ὁ ἅγιος τους δέχτηκε σὰν ξένους τους ταΐζει.</p>

			<p>Καθίστε ποὺ εἶστε νηστικοὶ νὰ φᾶτε ποὺ πεινᾶτε,<br>
			καὶ θὰ σᾶς δείξω ἔπειτα ἐκεῖνον ποὺ ζητᾶτε.</p>

			<p>Ἔφαγαν καὶ χόρτασαν καὶ εὐθύς τους διήγατε,<br>
			ἐγὼ εἶμαι ἐδῶ στὴν ἔρημο ὁ Μάμας ποὺ ζητᾶτε.</p>

			<p>Τοὺς ἔστειλε μὲ τὰ ἄλογα στὴν πόλι προχωροῦνε,<br>
			τοὺς εἶπε τοὺς ἀκολουθῇ μαζὶ θὰ ἀνταμωθοῦνε.</p>

			<p>Ἀντάμωσαν καὶ ἐπήγανε μαζὶ στὸν ἡγεμόνα,<br>
			ἀρνήθηκε τὴν πρότασι καὶ τοῦ ἔβαλε κανόνα.</p>

			<p>Τότε τόνε φυλάκισε καὶ ἔβαλε καμίνι,<br>
			μαζὶ 40 χριστιανοὺς στὴ φυλακὴ τοὺς κλείνει.</p>

			<p>Προσεύχεται ὁ Ἅγιος καὶ ἀνοίγουν οἱ πόρτες,<br>
			φύγανε ἀπὸ τὴν φυλακὴ οἱ ἄνθρωποι τότες.</p><p>Μονάχος μὲς στὴ φυλακὴ ὁ Ἅγιος ἀκόμη,<br>
			ὁ ἡγεμόνας τὸν καλεῖ μήπως ἀλλάξῃ γνώμη.</p>

			<p>Τοῦ λέγει ἄλλαξες μυαλὸ νὰ ξέρω τὶ θὰ γίνῃ,<br>
			ἢ θὰ σὲ κάψω ζωντανὸ μὲς στὸ ζεστὸ καμίνι.</p>

			<p>Ἐγὼ τοῦ λέγει βασιλιά σου εἶπα προηγουμένως,<br>
			πεθαίνω γιὰ τὴν πίστι μου εἶμαι ἀποφασισμένος.</p>

			<p>Καὶ διατάζει ὁ βασιλιὰς τὸν ρίχνουν στὸ καμίνι,<br>
			μὰ ἀβλαβῆ ὁ ἅγιος ἀμέσως τὸν ἀφήνει.</p>

			<p>Ταράχτηκε ὁ βασιλιὰς μὲ ὄψη τοῦ ἀγρία,<br>
			νὰ ρίξουνε τὸν ἅγιό τους εἶπε στὰ θηρία.</p>

			<p>Ὅση μανία εἴχανε σὰν πήγανε κοντά του,<br>
			μαζεύτηκαν μὲ σεβασμὸ στὰ πόδια τὰ δικά του.</p>

			<p>Διέταξε ὁ βασιλιὰς ἕνας νὰ ὁδηγήσῃ,<br>
			ἔξω στὴν πόλι ἅγιο νὰ ἀποκεφαλίσῃ.</p>

			<p>Σὰν ἔφτασε στὴν ἔρημο τὸν ἅγιο χτυποῦσε,<br>
			μὲς στὴν κοιλιὰ μὲ ἀκόντιο πολὺ τὸν πονοῦσε.</p>

			<p>Μὲ ἀνοιγμένη τὴν κοιλιὰ σὲ μιὰ σπηλιὰ πηγαίνει,<br>
			ἦρθε ἐκεῖ τὸ τέλος του καὶ τότε ἐκεῖ πεθαίνει.</p>

			<p>Στὸν τόπο ποὺ μαρτύρησε ἔκτισαν ἐκκλησία,<br>
			καὶ κάθε χρόνο γιόρταζαν ἀπὸ τὴν Καισαρεία.</p>

			<p>Ἡ ἡμέρα ποὺ μαρτύρησε δύο τοῦ Σεπτεμβρίου,<br>
			ἡ Ἐκκλησία μας τιμᾶ τὴν μνήμη τοῦ Ἁγίου.</p>

			<p>Πρὶν μαρτυρήσῃ ὁ ἅγιος εὐθὺς τὴν ὥρα ἐκείνη,<br>
			προσεύχεται ὁ Ἅγιος προστάτης γιὰ τὰ κτήνη.</p>

			<p>Λέγει ἐγὼ ὁ ἁμαρτωλὸς ἐλάχιστος ὑπάρχω,<br>
			μὲ δύναμη Ἰησοῦ Χριστοῦ ποτὲ τοῦ σκότους ἄρχον.</p>

			<p>Νὰ μὴν φανεῖ θανατικὸ καὶ ἀσθένεια στὰ ζῶα,<br>
			στὸ ὄνομα Ἰησοῦ Χριστοῦ νὰ εἶναι ὅλα σώα.</p>

			<p>Ἀκόμα κάνει ὁ Ἅγιος θερμὰ τὴν προσευχή του,<br>
			καὶ ἄκουσε ὁ Κύριος εὐθὺς τὴν δέησί του.</p>

			<p>Παρακαλοῦσε τὸν Χριστὸ καὶ κάνει ἱκεσία,<br>
			σὲ κεῖνον ποὺ σαρκώθηκε στὴν δέσποινα Μαρία.</p>

			<p>Ἀκόμα ποὺ παράδωσε γιὰ ἐμᾶς τὸν ἑαυτό του,<br>
			διὰ τὰς ἁμαρτίες μᾶς ὑπέφερε σταυρό του.</p>

			<p>Τὸν θάνατο πάτησε εὐθὺς τὴν Τρίτη ἡμέρα,<br>
			καὶ χάρισε στὸν ἄνθρωπο ζωὴ τὴν ἀνώτερα.</p>

			<p>Αὐτὰ εἶπε ὁ Ἅγιος τότε στὴν προσευχή του,<br>
			καὶ δέχτηκε ὁ Κύριος θερμὴ τὴν δέησί του.<br>
			Λέγει ὅποιος ἐπικαλεσθῇ τὸ ὄνομα Κυρίου,<br>
			νὰ φυλαχτῇ ἀπὸ τὸ κακὸ καὶ ἀρρώστια τοῦ ποιμνίου.</p>

			<p>Καὶ γιὰ τὸν δοῦλο Μάμαντα ὁ ἴδιος παρακαλεῖ,<br>
			νὰ εἶναι τὰ ζῶα ὑγιῆ ὡς εἶναι οἱ ἀγγέλοι.</p>

			<p>Μεγάλη ἔχει συμπάθεια μικρὰ καὶ στὰ μεγάλα,<br>
			ἔζησε μέσα στὰ βουνὰ μὲ ἐλαφιοῦ τὸ γάλα.</p>

			<p>Στὴν Κύπρο τοῦ ἔκτισαν τοῦ ἁγίου ἐκκλησίες,<br>
			ἑξήντα ἕξη ὅλες μαζὶ καὶ κάναν ἱκεσίες.</p>

			<p>Εἶναι πολὺ διδακτικὸς ὁ βίος τοῦ ἁγίου,<br>
			ἀπὸ ὥρα τῆς γεννήσεως μέχρι τοῦ μαρτυρίου.</p>

			<p>Ἅγιε Μάμα μάρτυρα πολλοὶ παρακαλοῦμε,<br>
			προσεύχου πάντα στὸ Θεὸ καὶ ἐμεῖς γιὰ νὰ σωθοῦμε.</p>

			</td>
		</tr>
	</table>
</div>

<hr>

</body>

</html>