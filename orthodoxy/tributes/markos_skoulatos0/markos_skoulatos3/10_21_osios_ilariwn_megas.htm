<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Ιλαρίων ο Μέγας</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Ἱλαρίων ὁ Μέγας</h1>

<p style="text-align: center">21 Ὀκτωβρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Γεννήθηκε ὁ ἅγιος τὴν ἐποχὴ ἐκείνη,<br>
			σὲ ἕνα χωρίο Ταβαθᾶ ποὺ εἶναι στὴν Παλαιστίνη.</p>

			<p>Μέσα ἀπ᾿ τὰ ἀγκάθια φύτρωσε ἄνθος καλὸ στὶς στράτες,<br>
			γιατὶ κι οἱ δύο του γονεῖς ἦσαν εἰδωλολάτρες.</p>

			<p>Μὲ ὅλη τὴν ἀπιστία τους τὸν θέλαν οἱ γονεῖς του,<br>
			νὰ μορφωθῇ σοφὸ παιδὶ νἆν᾿ ἡ ἀνατροφή του.</p>

			<p>Πῆγε στὴν Ἀλεξάνδρεια ἐτότε νὰ σπουδάσῃ,<br>
			ἐγνώρισε χριστιανοὺς καὶ σχέση ἔχει πιάσει.</p>

			<p>Μαζί τους τότε ἔμαθε γιὰ τοῦ Χριστοῦ θρησκεία,<br>
			κι ἀμέσως ἀπαρνήθηκε τὴν εἰδωλολατρία.</p>

			<p>Δὲν πήγαινε στὰ θέατρα, οὔτε ἱπποδρομία,<br>
			στὴ σύναξι τῶν χριστιανῶν πήγαινε κατ᾿ εὐθεία.</p>

			<p>Τὸν ἅγιον Ἀντώνιον πάει νὰ ἀνταμώσῃ,<br>
			στὴν ἔρημο ποὺ ἀσκήτευε μόρφωσι νὰ τοῦ δώσῃ.</p>

			<p>Τὸν βρῆκε καὶ ἐθαύμασε τὴν ἐλευθέρα γνώμη,<br>
			μὰ καὶ τὴν γενναιότητα ποὺ εἶχε ἡ ψυχή του ἀκόμη.</p>

			<p>Τὴν σκέψι του κατέλαβε καὶ Ἱλαρίων γνώμη,<br>
			ποὺ εἶχε ἁγιότητα καὶ ἀρετὴ ἀκόμη.</p>

			<p>Σὲ δύο ἡμέρες μοναχὸ κάνει τὸν Ἱλαρίων·<br>
			στὴ συνοδεία ἤτανε ἐνάρετος στὸν βίον.</p>

			<p>Σὲ ἀγρυπνίες, προσευχές, κι ἐγκράτεια μεγάλη,<br>
			ἀγάπη καὶ ταπείνωσι στὸν ἑαυτό του βάλλει.</p>

			<p>Ὁ ἅγιος Ἀντώνιος ταπείνωσι τοῦ δείχνει,<br>
			πῆγε στὴν ἔρημο βαθειὰ καὶ μόνο τὸν ἀφήνει.</p>

			<p>Τὸν Ἱλαρίωνα ἔστειλε ἀμέσως στὴν πατρίδα,<br>
			καὶ τοὖπε νὰ πορευτῇ μὲ τοῦ Χριστοῦ ἐλπίδα.</p>

			<p>Ὁ Ἱλαρίων στράφηκε τότε στὴν Παλαιστίνη,<br>
			μὰ οἱ γονεῖς του πέθαναν τὴν ἐποχὴ ἐκείνη.</p>

			<p>Ὅ,τι ἐκληρονόμησε τότε ἀπὸ τοὺς γονεῖς του,<br>
			τὰ μοίρασε εἰς τοὺς πτωχοὺς καὶ τίποτα μαζί του.</p>

			<p>Ἔτσι πτωχὸς ξεκίνησε, Χριστὸν νὰ ἀγκαλιάσῃ,<br>
			τὰ ἀγαθὰ τοῦ οὐρανοῦ θέλησε νὰ ἀπολαύσῃ.</p>

			<p>Ἀμέσως ἐξεκίνησε ἀπὸ τὴν Παλαιστίνη,<br>
			δέκα καὶ πέντε ἐτῶν εἶχε τότε γίνει.</p>

			<p>Σὲ ἕνα χιλιόμετρο ποὺ εἶχε περπατήσει,<br>
			εὑρῆκε ἕνα σπήλαιο ἐκεῖ νὰ κατοικήσῃ.</p>

			<p>Φόρεμα εἶχε τρίχινο καὶ δέρμα πανωφόρι,<br>
			ἀπὸ τὸν Μέγα Ἀντώνιο ἐκεῖνο μόνο ἐφόρει.</p>

			<p>Τὸν φθόνησε ὁ διάβολος μικρὸν στὴν ἡλικία,<br>
			τὸν πολεμᾶ μὲ πειρασμοὺς καὶ σκέψεις στὴν πορνεία.</p>

			<p>Αἰσχροὺς τοῦ βάζει λογισμοὺς νὰ ἔχῃ ἐμπροστά του,<br>
			μὰ ἀνταγωνιζότανε, ἔφευγε μακριά του.</p>

			<p>Βασάνιζε τὸ σῶμα του, ἐνήστευε, πεινοῦσε,<br>
			ἔσκαβε καὶ τὸν κῆπο του, τὴν νύχτα ἀγρυπνοῦσε.</p>

			<p>Μὲ δάκρυα στὰ μάτια του τὸ στῆθος του κτυποῦσε,<br>
			καὶ τὴν ἐξ ὕψους δύναμι πάντοτε ἐζητοῦσε.</p>

			<p>Κάθε τρεῖς ἡμέρες ἔτρωγε χόρτα νὰ μὴν πεθάνῃ,<br>
			ἐνίκησε τὸν ἀντίπαλο ποὺ τοὔφερνε τὴν πλάνη.</p>

			<p>Τοῦ ἔβανε στὴ σκέψη του γυναίκα καὶ παιδία,<br>
			καὶ ἄλλοτε τὸν φοβέριζε μὲ ἄγρια θηρία.</p>

			<p>Τὴν νύκτα ποὺ κοιμότανε τοῦ κτύπαγε τὴν πόρτα,<br>
			βαστᾷ τὸ ὅπλο τοῦ Σταυροῦ, προσεύχεται σὰν πρῶτα.</p>

			<p>Καὶ ἐκεῖ ποὺ τρέχανε ἐπάνω του ἵπποι καὶ ἀναβάτες,<br>
			εὐθὺς γινῆκαν ἄφαντοι καὶ ἄδειασαν οἱ στράτες.</p>

			<p>Κοίτα, νικήθηκε ὁ ἐχθρός, πάλι τόνε πειράζει,<br>
			γυναῖκες μέσ᾿ στὸν ὕπνο του γυμνὲς παρουσιάζει.</p>

			<p>Ὅταν τὴν ἐργασία του στὸν κῆπο εἶχε ἀρχίσει,<br>
			γυναῖκες τοῦ βάζει στὸ νοῦ, νὰ πάῃ νὰ ἁμαρτήσῃ.</p>

			<p>Τοῦ δείχνει ὡραῖα φαγητὰ νὰ ἔχῃ γιὰ τροφή του,<br>
			ποὺ λίγα σῦκα ἔτρωγε νὰ ζήσῃ τὴ ζωή του.</p>

			<p>Σὰν ἔκανε τὴν προσευχὴ τότε ὁ Ἱλαρίων,<br>
			σὰν λύκος ἐφαινότανε ἢ ἕνας τῶν θηρίων.</p>

			<p>Τίποτε ὅμως ἀπ᾿ αὐτὰ δὲν τὸν ἐπηρεάζει,<br>
			εἶχε τὸν νοῦ του στὸν Θεόν, καλύβα του κοιτάζει.</p>

			<p>Ἐμπῆκε στὴν καλύβα του στὰ χρόνια ἦταν δεκαέξι,<br>
			κι ἔμεινε ὡς τὰ εἴκοσι στὸ κρύο καὶ στὴ ζέστη.</p>

			<p>Ψωμὶ κι ἁλάτι ἔτρωγε τὴν πείνα νὰ δαμάσῃ,<br>
			λάδι ὡς τριανταοκτὼ χρονῶν δὲν εἶχε δοκιμάσει.</p>

			<p>Τὸ φῶς δὲν βλέπει καθαρά, ἔπαθε καὶ λειχῆνες,<br>
			καὶ λίγο λάδι ἔτρωγε τότε μὲ λαχανίδες.</p>

			<p>Ὄσπρια, φροῦτα καὶ τροφὴ δὲν εἶχε δοκιμάσει,<br>
			καὶ τὴν ἐνάτη στὴν ζωὴ δὲν εἶχε πιὰ χαλάσει.</p>

			<p>Καὶ ὅταν ἦταν ἄῤῥωστος ἡ τάξις τοῦ ἁγίου,<br>
			ἔτρωγε καθημερινὰ μὲ δύσι τοῦ ἡλίου.</p>

			<p>Καὶ τώρα ποὺ ἐμάθαμε γιὰ τὴν ἐγκράτειά του,<br>
			ἂς δοῦμε λίγα στὴ ζωὴ ἀπὸ τὰ θαύματά του.</p>

			<p>Ἦταν δέκα ὀκτὼ ἐτῶν, κοιμόταν στὴν καλύβα,<br>
			ληστὲς ἐπήγανε ἐκεῖ, τὸν ἅγιο δὲν εἶδαν.</p>

			<p>Ἔξαφνα βλέπουν τὸ πρωῒ τὸν ἅγιο μπροστά τους,<br>
			τοὺς τύφλωσε ὁ Κύριος ποὺ ἦταν στὴ συντροφιά τους.</p>

			<p>Ρωτήσανε τὸν ὅσιο γιὰ νὰ τοὺς ἀπαντήσῃ,<br>
			ἂν τὸν ληστεύανε ληστὲς τὶ εἶχε ἀποφασίσει.</p>

			<p>Ὁ ἅγιος στὴν ἐρώτησι αὐτὴ ἀπολογᾶται·<br>
			σὰν εἶν᾿ γυμνὸς ὁ ἄνθρωπος, ληστὲς δὲν τοὺς φοβᾶται.</p>

			<p>Ἄν σὲ σκοτώσουν ἔξαφνα, τότε τὶ θὰ κάνῃς;<br>
			ἂν ἕτοιμος ὁ ἄνθρωπος, θάνατος δὲν τὸν πιάνει.</p>

			<p>Ληστὲς σὰν τἄκουσαν αὐτὸ θαύμασαν καὶ κοιτᾶνε,<br>
			καὶ ὅλοι ἀπὸ τὸν ἅγιον συγχώρησι ζητᾶνε.</p>

			<p>Γυναίκα ἦταν ἄτεκνη, τὴν εἶχε εὐλογήσει,<br>
			ὅταν τὸ ἔτος γύρισε παιδὶ εἶχε ἀποκτήσει.</p>

			<p>Ἄλλη γυναίκα μὲ παιδιὰ ἄῤῥωστα εἶχε τρία,<br>
			δὲν ἠμποροῦσαν οἱ γιατροὶ νὰ δώσουν θεραπεία.</p>

			<p>Ἐπῆγε καὶ τὰ σταύρωσε τὰ ἄῤῥωστα παιδία,<br>
			ὅλα τους ἔγιναν καλά, εὑρῆκαν τὴν ὑγεία.</p>

			<p>Γυναίκα ἤτανε τυφλὴ ἐτότε δύο χρόνια,<br>
			καὶ ἦρθε εἰς τὸν Ὅσιο, τῆς ἔβαλε κανόνα.</p>

			<p>Λεπτὰ ποὺ πῆραν οἱ γιατροὶ τὴν ἐποχὴ ἐκείνη,<br>
			θὰ ἔβλεπε ἂν τὰ ἔδινε σὲ ἐλεημοσύνη.</p>

			<p>Τὴν πόνεσε ὁ ἅγιος, τὴν ἔφτυσε στὰ μάτια,<br>
			φωτίστηκε καὶ ἔβλεπε, θάλασσα, γῆ, παλάτια.</p>

			<p>Εἷς νέος ἐκαυχήθηκε διὰ τὴν δύναμί του,<br>
			εὐθὺς ἐδαιμονίστηκε, ἦν σατανᾶς μαζί του.</p>

			<p>Μὲ ἁλυσίδες δέθηκε ἀπὸ τοὺς συγγενεῖς του,<br>
			σὰν ξύλα τὶς ἐπέταγε μ᾿ ὅλη τὴ δύναμί του.</p>

			<p>Οἱ συγγενεῖς τὸν ἔφεραν τότε στὸ μοναστήρι,<br>
			ποὺ Ἱλαρίων ἤτανε καὶ ἄλλοι καλογῆροι.</p>

			<p>Τὸν ἐσταύρωσε ὁ ἅγιος στὸ ὄνομα Κυρίου,<br>
			τὸν νέον ἐλευθέρωσε ἀπὸ δόντια τοῦ θηρίου.</p>

			<p>Ἐπῆγε εἰς τὸ σπίτι του, ἐκεῖ νὰ ἡσυχάζῃ,<br>
			εὐχαρίστησε τὸν ἅγιον καὶ τὸν Θεὸν δοξάζει.</p>

			<p>Μία καμήλα τοὔφεραν ποὺ ἦταν μαγεμένη,<br>
			ἀφροὺς ἀπὸ τὸ στόμα της ἔβγαζε ἡ καημένη.</p>

			<p>Τὴν σταύρωσε ὁ ἅγιος, γιατρεύτηκε ἡ καμήλα,<br>
			ποὺ τοὺς ἀνθρώπους ἔπιανε τότε ἀνατριχίλα.</p>

			<p>Εἰδωλολάτρες βάπτισε εἰς τὴν Ὀρθοδοξία,<br>
			καὶ ἔγιναν ὅλοι χριστιανοὶ σὲ ἀληθινὴ θρησκεία.</p>

			<p>Δὲν ἤθελε ὁ ἅγιος κανεὶς νὰ τὸν τιμήσῃ,<br>
			μονάχα πάντα μὲ Χριστὸν θέλει νὰ κατοικήσῃ.</p>

			<p>Κατέκρινε ὁ ὅσιος κάθε φιλαργυρία,<br>
			βραβεύει ὅσοι εἴχανε πολλὴ φιλοξενία.</p>

			<p>Ἐπρόβλεψε τὸν θάνατο ἁγίου Ἀντωνίου,<br>
			διότι εἶχε χάρισμα πνεύματος παναγίου.</p>

			<p>Τὴν νύκτα φεύγει ὁ ἅγιος, γιατὶ τὸν ἐπαινοῦσαν,<br>
			καὶ χιλιάδες εἴκοσι τότε ἀναζητοῦσαν.</p>

			<p>Ἐπέμενε ὁ ὅσιος, στὴν ἔρημο πηγαίνει,<br>
			καὶ κλαίγανε οἱ ἄνθρωποι, ἦν παραπονεμένοι.</p>

			<p>Στὸ μοναστήρι ἔφτασε τοῦ ἁγίου Ἀντωνίου,<br>
			νὰ προσκυνήσῃ ἤθελε τὸν τάφο τοῦ Ὁσίου.</p>

			<p>Ὁ ἅγιος Ἀντώνιος ἀπὸ μετριοφροσύνη<br>
			ἠθέλησε ὁ τάφος του ἄγνωστος νὰ ἀπομείνῃ.</p>

			<p>Σ᾿ ἕνα χωριὸ ἐζήτησαν βοήθεια τοῦ ἁγίου,<br>
			ζῶα κι ἀνθρώπους ἔτρωγε τὸ στόμα ἑνὸς θηρίου.</p>

			<p>Ἀμέσως ἄναψαν φωτιὰ πολὺ σ᾿ ἕνα καμίνι,<br>
			καὶ στὸ θηρίο ὁ ἅγιος διαταγὴ τοῦ δίνει.</p>

			<p>Ἔπεσε πάνω στὴ φωτιὰ καὶ στάχτη εἶχε γίνει,<br>
			κι ἐλευθερώθηκε ἀπὸ τὴν στιγμὴ ἐκείνη.</p>

			<p>Κόσμος δοξάζει τὸν Θεὸν ποὺ σκότωσε θηρίον,<br>
			καὶ γιὰ τὴν Κύπρο ἔφυγε τότε ὁ Ἱλαρίων.</p>

			<p>Κύπριοι ποὺ ἦσαν ἀσθενεῖς ἐτρέχανε κοντά του,<br>
			ὅλους τοὺς ἐθεράπευε μὲ θεῖα θαύματά του.</p>

			<p>Ἠσθένησε ὁ ἅγιος καὶ κάνει διαθήκη,<br>
			λίγα βιβλία Ἁγίας Γραφῆς γράφει σὲ ποιὸν ἀνήκει.</p>

			<p>Κατάλαβε ὁ ἅγιος διὰ τὴν κοίμησί του,<br>
			θάνατο δὲν ἐδείλιαζε καὶ λέγει στὴν ψυχή του.</p>

			<p>-Ἔβγα ψυχὴ καὶ πήγαινε εἰς τὸν Χριστὸν κοντά του,<br>
			ἑβδομήντα χρόνια στὴν ζωὴ εἶχες τὴν συντροφιά του.</p>

			<p>Κάνει σημεῖον τοῦ σταυροῦ καὶ ἡ ψυχή του βγαίνει,<br>
			καὶ ὁ Χριστὸς στὸν οὐρανὸ τήνε παραλαβαίνει.</p>

			<p>Τὸ ἱερόν του λείψανο κεῖται στὴν Παλαιστίνη,<br>
			μὲ εὐλάβεια καὶ μὲ χαρὰ τὸ τίμησαν ἐκεῖνοι.</p>

			<p>Εἴκοσι μία ἤτανε μηνὸς τοῦ Ὀκτωβρίου,<br>
			ποὺ Ἱλαρίων ἔφθασε εἰς τάς αὐλὰς Κυρίου.</p>

			<p>Ὅσιε Ἱλαρίων μου, στὸν οὐρανὸν ἐπάνω<br>
			ἐπῆρες ὡς ἀνταμοιβὴ τὴν δόξα τῶν στεφάνων.</p>

			</td>
		</tr>
	</table>
</div>

<hr>

</body>

</html>