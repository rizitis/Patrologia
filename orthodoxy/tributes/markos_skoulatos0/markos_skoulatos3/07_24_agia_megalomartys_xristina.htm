<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγία Μεγαλομάρτυς Χριστίνα</title>
<link rel="stylesheet" type="text/css" href="../styles.css">
</head>

<body lang="el">

<h1>Ἁγία Μεγαλομάρτυς Χριστίνα</h1>

<p style="text-align: center">24 Ἰουλίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Φρικτὰ ἦν τὰ μαρτύρια ποὺ ἔπαθε ἡ Ἁγία,<br>
			φέρει Χριστοῦ τὸ ὄνομα εἰς τὴν Ὀρθοδοξία.</p>

			<p>Τὸν βίον της μὲ προσοχὴ ὅποιος τόνε διαβάσῃ,<br>
			ἀμέσως θὰ κατανυχθῇ κι ἀπὸ καρδιᾶς θὰ κλάψῃ.</p>

			<p>Στὴν πόλι ἐγεννήθηκε ποὺ εἶναι εἰς τὴν Συρία·<br>
			εἰδωλολάτρες οἱ γονεῖς ποὺ εἶχαν τὴν Ἁγία.</p>

			<p>Σεβῆρος ἦταν βασιλιὰς τὴν ἐποχὴ ἐκείνη,<br>
			εἰδωλολάτρης καὶ σκληρὸς εἰς τὴν χριστιανοσύνη.</p>

			<p>Βλέποντας ὁ πατέρας της ὑπέροχη ὀμορφιά της,<br>
			σὲ πύργο τὴν κατοίκησε μὲ δοῦλες συντροφιά της.</p>

			<p>Μαζὶ μὲ ὑπηρέτριες νὰ τὴν ὑπηρετοῦνε,<br>
			ἔβαλε ὁ πατέρας της εἴδωλα νὰ τιμοῦνε.</p>

			<p>Μὰ ὁ Χριστός μας ἀγαθός, τῆς δίνει ἐξυπνάδα,<br>
			χάρι Ἁγίου Πνεύματος φώτισε τὴν ἀμνάδα.</p>

			<p>Ἔβλεπε γῆ καὶ θάλασσα Θεοῦ δημιουργία,<br>
			κι ὁ νοῦς της ἐφωτίστηκε μὲ τοῦ Θεοῦ Σοφία.</p>

			<p>Στὸν πύργο πῆγαν οἱ γονεῖς νὰ τὴν ἐπισκεφτοῦνε,<br>
			νὰ προσκυνήσῃ εἴδωλα τήνε παρακαλοῦνε.</p>

			<p>Χριστίνα δὲν τοὺς ἄκουσε ἐτότε τοὺς γονεῖς της,<br>
			καὶ τότε ὁ πατέρας της ἐθύμωσε μαζί της.</p>

			<p>Σκεπτότανε τὴν κόρη του νὰ βάλῃ τιμωρία,<br>
			ἤτανε νευρικὸς πολὺ σὰν τ᾿ ἄγρια θηρία.</p>

			<p>Ἡ μάνα της λυπήθηκε σ᾿αὐτὴ τὴ φασαρία,<br>
			καὶ ὁδηγεῖ τὴν κόρη της στὴν εἰδωλολατρία.</p>

			<p>Τότε ἡ Χριστίνα ἀπαντᾶ στὴν σαρκικὴ μητέρα·<br>
			πῶς στὸ σκοτάδι ὁδηγεῖ μάνα τὴν θυγατέρα;</p>

			<p>Δὲν προσκυνῶ τὰ εἴδωλα, εἶν᾿ ἄψυχα ἐκεῖνα·<br>
			πιστεύω Ἰησοῦν Χριστὸν καὶ λέγομαι Χριστίνα.</p>

			<p>Πατέρας της μὲ τὸ καλὸ θέλει νὰ τῆς μιλήσῃ,<br>
			τὰ εἴδωλα τὰ ψεύτικα θεοὺς νὰ προσκυνήσῃ.</p>

			<p>Παιδί σου μὴ μὲ ξαναπῇς, τοῦ λέγει τοῦ πατέρα,<br>
			εἶμαι ἀληθινοῦ Θεοῦ, Χριστοῦ μου θυγατέρα.</p>

			<p>Τριὰς Ἁγία προσκυνῶ, μίαν εἰς τὴν οὐσία,<br>
			ἔκανε οὐρανὸ καὶ γῆ κι ὅλη δημιουργία.</p>

			<p>Δῶρα ἀμίαντα ζητᾶ πατέρας νὰ τῆς φέρῃ,<br>
			καὶ στὸν Ἀληθινὸ Θεὸ θυσία νὰ προσφέρῃ.</p>

			<p>Ὁ Οὐρβανὸς πατέρας της δὲν εἶχε καταλάβει,<br>
			τὰ δῶρα ποὺ τοῦ ζήτησε ἡ κόρη εἶχε λάβει.</p>

			<p>Τοῦ ζήτησε καὶ ἔστειλε ἀμόλυντο χιτώνα,<br>
			καὶ καθαρὸ θυμίαμα μὲ οὐρανοῦ τὸ χρῶμα.</p>

			<p>Τὸ φόρεμα ἀμέσως ἐφόρεσε ἐτοῦτο ἡ Ἁγία,<br>
			ἐθύμιασε καὶ στὸν Θεόν, κάνει δοξολογία.</p>

			<p>Τὴν προσευχὴ σὰν τέλειωσε, εἶδε ἄγγελο Κυρίου,<br>
			στὸν πύργο της ἐμίλησε, δικό της δωματίου.</p>

			<p>Τῆς εἶπε· Χαῖρε Ἀμόλυντε, Νύμφη Χριστοῦ Χριστίνα,<br>
			νὰ πάρῃ δύναμι πολλὴ στὰ βάσανα ἐκεῖνα.</p>

			<p>Τὴν σταύρωσε ὁ ἄγγελος νὰ τὴν εὐχαριστήσῃ,<br>
			δίνει ψωμὶ οὐράνιο Ἁγίαν νὰ ταΐσῃ.</p>

			<p>Ἕνα τσεκούρι κράτησε τὴν νύκτα ἡ Ἁγία,<br>
			καὶ ἔσπασε τὰ εἴδωλα μέσα στὴν κατοικία.</p>

			<p>Τὰ μοίρασε εἰς τοὺς πτωχούς, στὸν πύργο ἀνεβαίνει,<br>
			τὴν ἄλλη ἡμέρα τὸ πρωΐ, πατέρας τὴν προφθαίνει.</p>

			<p>Ἐγύρευε τὰ εἴδωλα γιὰ νὰ τὰ προσκυνήσῃ,<br>
			τὶς ὑπηρέτριες ρωτᾶ ποῦ τἄχουνε ἀφήσει.</p>

			<p>Ἐκεῖνες τοῦ ἀπήντησαν, δὲν τοῦ χαλοῦν χατήρι,<br>
			ἡ κόρη του τὰ πέταξε ἀπὸ τὸ παραθύρι.</p>

			<p>Ὁ τύραννος σὰν τἄκουσε ἐγίνηκε θηρίο,<br>
			καὶ τὶς ἀποκεφάλισε μέσα στὸ ἀρχηγεῖο.</p>

			<p>Τὴν κόρη του διέταξε ἀλύπητα νὰ δείρουν,<br>
			μέχρι αὐτοὶ νὰ κουρασθοῦν, δίχως νὰ τὴν οἰκτίρουν.</p>

			<p>Καὶ ἡ Ἁγία ἔλεγε τότε πρὸς τὸν πατέρα·<br>
			πὼς στὸ σκοτάδι βρίσκεται καὶ ὄχι στὴν ἡμέρα.</p>

			<p>Ἐθύμωσε ὁ Οὐρβανός, τὴν δένει μὲ ἁλυσίδα,<br>
			στὴν φυλακὴ τὴν ἔβαλε, νὰ χάσῃ τὴν ἐλπίδα.</p>

			<p>Τὸ ἔμαθε ἡ μητέρα της, στὴν φυλακὴ πηγαίνει,<br>
			κλαίει καὶ τὴν παρακαλεῖ, ἀλλόθρησκη νὰ γένῃ.</p>

			<p>Μὴ μὲ ὀνομάζεις κόρη σου, λέγει ἡ θυγατέρα,<br>
			ποὺ δὲν γνωρίζεις τὸν Χριστὸν κι ἔχεις τὴν νύκτα ἡμέρα.</p>

			<p>Ἄγριος ὁ πατέρας της γιὰ τὴν ἀπόφασί της,<br>
			τῆς λέγει πὼς μὲ βάσανα θὰ λιώσῃ τὸ κορμί της.</p>

			<p>Ἐκείνη τ᾿ ἀποκρίθηκε· μὴ μ᾿ ἔχῃς πιὰ παιδί σου,<br>
			γιατὶ εἶσαι τοῦ διαβόλου γυιὸς μὲ τὴ διαγωγή σου.</p>

			<p>Θηρίο ὁ πατέρας της γίνεται ἀπ᾿ τὸν θυμό του,<br>
			νὰ ξεσκιστοῦν οἱ σάρκες της διέταξε ἐμπρός του.</p>

			<p>Εὐχαριστοῦσε τὸν Θεὸν ἐτότε ἡ Ἁγία,<br>
			ποὺ βρῆκε πίστι ἀληθινὴ εἰς τὴν Ὀρθοδοξία.</p>

			<p>Κατόπιν ἄλλα βάσανα ὁ τύραννος διατάζει,<br>
			τῆς χύνανε λάδι καυτὸ εἰς τὴν φωτιὰ νὰ βράζῃ.</p>

			<p>Κάνει ἡ Ἁγία προσευχὴ Χριστὸς νὰ βοηθήσῃ,<br>
			στὴν φυλακὴ ὁ τύραννος θέλησε νὰ τὴν κλείσῃ.</p>

			<p>Τὴν ἄφησε χωρὶς τροφὴ ἐκεῖ γιὰ νὰ πεθάνῃ,<br>
			ἄγγελοι ἀπ᾿ τὸν οὐρανὸ προφθαίνουν μάνι-μάνι.</p>

			<p>Τοὺς φέρανε ἐκεῖ τροφή, τοὺς γιάτρεψαν τὸ σῶμα,<br>
			καὶ ἡ Χριστίνα τὸν Θεὸν εὐχαριστεῖ ἀκόμα.</p>

			<p>Τὴν νύκτα ὁ πατέρας της ποὺ ἦταν ὁ τιμωρὸς της,<br>
			μιὰ πέτρα ἐδιέταξε καὶ δέσαν στὸ λαιμό της.</p>

			<p>Τὴν ρίξανε στὴν θάλασσα νὰ τὴν ἐξαφανίσουν,<br>
			τὰ ἄγρια τὰ κύματα βαθειὰ νὰ τήνε κρύψουν.</p>

			<p>Ἄγγελοι θαυματουργικὰ ἐλύσανε τὴν πέτρα<br>
			καὶ ἐβυθίστη μόνη της κι ἂς ἦταν χίλια μέτρα.</p>

			<p>Πάλι ἐπροσευχήθηκε ἐτότε ἡ Ἁγία,<br>
			ἐζήτησε νὰ βαπτιστῇ εἰς τὴν Ὀρθοδοξία.</p>

			<p>Εὐθὺς νεφέλη φωτεινὴ ἐφάνηκε ἐμπρὸς της,<br>
			καὶ Κύριος Ἰησοῦς Χριστὸς ντυμένος σὰν Δεσπότης.</p>

			<p>Φοροῦσε εἰς τὸ σῶμα του πορφύρα καὶ στεφάνι,<br>
			κι ἐθυμίαζαν οἱ ἄγγελοι μὲ εὐωδιαστὸ λιβάνι.</p>

			<p>Ἡ Ἁγία ἐφοβήθηκε κι ἔπεσε μπροστά του,<br>
			μὰ ὁ Χριστὸς τὴν σήκωσε μὲ τὸ παράγγελμὰ Του.</p>

			<p>Εἶμαι, τῆς λέγει ὁ Χριστός, ὅσοι μὲ ἐπικαλοῦνται,<br>
			τοὺς δίνω θεία φώτισι, τίποτα μὴ φοβοῦνται.</p>

			<p>Τώρα, τῆς λέγει ὁ Χριστός, Χριστίνα σὲ βαπτίζω<br>
			καὶ τὸ δικό μου ὄνομα, Ἐγὼ σοῦ τὸ χαρίζω.</p>

			<p>Χριστίνα ἦν τὸ ὄνομα, Τριάδα τὴν Ἁγία,<br>
			βαπτίστηκε ἀπ᾿ τὸν Χριστὸν εἰς τὴν Ὀρθοδοξία.</p>

			<p>Τὴν βάπτισε ὁ Κύριος, στὸν οὐρανὸ πηγαίνει,<br>
			στὸν ἀρχιστράτηγο Μιχαὴλ εὐθὺς τοῦ παραγγέλνει.</p>

			<p>«Δῶσε της τὴν σφραγίδα μου, κάμε την λαμπροφόρο,<br>
			ὁδήγησὲ την στὴν ξηρά, δικήν μου ὁδοιπόρο».</p>

			<p>Τὴν εἶδε ὁ πατέρας της στὴ γῆ καὶ περπατοῦσε,<br>
			μὲ ἀπορία στὴν ψυχὴ τοὺς δούλους ἐρωτοῦσε.</p>

			<p>Οἱ δοῦλοι τοῦ ἀπάντησαν στῆς θάλασσας τὸ θαῦμα,<br>
			ἀντὶ νὰ βούλιαζε βαθειά, σώθηκε ἐν τῷ ἅμα.</p>

			<p>Καὶ τώρα ἀπευθύνετο Χριστίνα τὴν Ἁγία<br>
			ἐνόμιζε ὁ πατέρας της πὼς ἔκανε μαγεία.</p>

			<p>Καὶ πάλι ἐδιάταξε νὰ τήνε φυλακίσουν,<br>
			τὴν ἄλλη μέρα ἔλεγε νὰ τὴν ἀποκεφαλίσουν.</p>

			<p>Τοῦ τύραννου πατέρα της, γνώμη ἐματαιώθη,<br>
			γιατὶ ὅταν ξημέρωσε τὸ σῶμα του ἐνεκρώθη.</p>

			<p>Καὶ πάλι προσευχήθηκε ἡ κόρη του Χριστίνα,<br>
			ποὺ τὴν ἐφύλαξε ὁ Θεὸς στὰ χέρια του ἐκεῖνα.</p>

			<p>Παρέλαβε ἄλλος ἡγεμὼν στὴ θέση τοῦ πατέρα,<br>
			καὶ τὴν Χριστίνα χριστιανὴ ἐξέταζε μιὰ ἡμέρα.</p>

			<p>Νὰ θυσιάσῃ στοὺς θεοὺς θέλησε νὰ τὴν πείσῃ,<br>
			μὲ κολακεῖες ἔταζε γιὰ νὰ μετανοήσῃ.</p>

			<p>Καὶ ἡ Ἁγία ἀπαντᾶ, φοβέρες δὲν φοβοῦμαι,<br>
			Κύριον Ἰησοῦν Χριστὸν ἐκεῖνον εὐλαβοῦμαι.</p>

			<p>Διέταξε ὁ τύραννος καὶ φέρανε μιὰ σκάφη,<br>
			πίσσα καὶ ρετσινόλαδο ἐβάλανε νὰ βράσῃ.</p>

			<p>Τὴν ἔβραζαν ὥρα πολλή, σάρκες νὰ διαλύσουν<br>
			καὶ τὴν γυρίζαν σὰν ἀρνὶ στὴ σούβλα νὰ τὴν ψήσουν.</p>

			<p>Εὐχαριστεῖ τὸν Κύριον γιὰ τὸ μεγάλο θαῦμα.<br>
			ποὺ τὴν θεράπευσε ὁ Θεὸς δίχως νὰ μένῃ τραῦμα.</p>

			<p>Τῆς λέγει πάλι ὁ τύραννος· θεοὺς νὰ θυσιάσῃ,<br>
			γιατὶ τὴν ἔκαναν καλά, νὰ τοὺς ἐγκωμιάσῃ.</p>

			<p>Μὲ θάῤῥος τοῦ ἀπάντησε ἡ Ἁγία ἡ Χριστίνα,<br>
			πῶς ἰατρεύουν ζωντανοὺς τὰ ξόανα ἐκεῖνα;</p>

			<p>Τότε ἐγίνηκε τρελὸς ὁ τύραννος καὶ πάλι,<br>
			εἶπε νὰ τῆς ξυρίσουνε Ἁγίας τὸ κεφάλι.</p>

			<p>Νὰ τὴν γυρίσουνε γυμνὴ σ᾿ ὁλόκληρη τὴν πόλι,<br>
			νὰ λάβῃ περιφρόνηση ἀπὸ ἀνθρῶποι ὅλοι.</p>

			<p>Τὴν ἄλλη ἡμέρα ὁ τύραννος τῆς λέει νὰ προσκυνήσῃ,<br>
			Ἀπόλλωνα οὐράνιο ἐκεῖνον νὰ τιμήσῃ.</p>

			<p>Ἐδέχθηκε τὴν πρότασι νὰ τὸν ἀκολουθήσῃ,<br>
			ἐνόμιζεν ὁ ἄπιστος πῶς θὰ μετανοήσῃ.</p>

			<p>Εἰς τὸν ἀληθινὸν Θεὸν κάνει τὴν προσευχή της,<br>
			καὶ τότε θαῦμα ἔγινε ἦν ὁ Θεὸς μαζί της.</p>

			<p>Τὸ ἄγαλμα τοῦ Ἀπόλλωνα νὰ βγῇ σαράντα μέτρα,<br>
			καὶ νὰ σταθῇ ἀκίνητο κι ἀμίλητο σὰν πέτρα.</p>

			<p>Τὸ εἴδωλο ἐστάθηκε κατὰ παραγγελία<br>
			στὴν θέση ποὺ στὴν προσευχὴ ἔκανε ἡ Ἁγία.</p>

			<p>Καὶ πάλι κάνει προσευχὴ συντρίματα νὰ γίνῃ,<br>
			κι εὐθὺς ἐκομματιάστηκε κομμάτια εἶχε γίνει.</p>

			<p>Ὅλοι δοξάζαν τὸν Θεὸν ποὺ πίστευε ἡ Χριστίνα,<br>
			ἐξαίσια θεάματα εἶδον τὰ μάτια ἐκεῖνα.</p>

			<p>Ἐπίστευσαν εἰς τὸν Χριστὸν ἄνθρωποι τρεῖς χιλιάδες,<br>
			ὁ ἄρχοντας ξεψύχησε ἀπὸ πολλὲς ζαλάδες.</p>

			<p>Ἔπειτα ἄλλος τύραννος τὴν βάζει σὲ καμίνι,<br>
			μὰ τὴν ἐφύλαξε ὁ Θεὸς ἀπ᾿ τὴ φωτιὰ ἐκείνη.</p>

			<p>Τύραννος Ἰουλιανὸς τὴν ρίχνει στὰ θηρία,<br>
			τὰ φίδια τὰ φαρμακερὰ νὰ φᾶνε τὴν Ἁγία.</p>

			<p>Τέσσερα φίδια ὁδήγησαν κι ἤρθανε μπροστά της,<br>
			μὲ εὐσπλαγχνία ἔγλυφαν τὰ πόδια τὰ δικά της.</p>

			<p>Ἀνέστησε ἕναν νεκρὸ μὲ προσευχὴ ἡ Ἁγία,<br>
			καὶ πίστευσαν οἱ ἄνθρωποι εἰς τοῦ Χριστοῦ θρησκεία.</p>

			<p>Ὁ τυφλωμένος τύραννος ἔκοψε τοὺς μαστούς της,<br>
			ἀντὶ γιὰ αἷμα ἔτρεχαν γάλατα τοῦ κορμιοῦ της.</p>

			<p>Δὲν προσκυνοῦσε εἴδωλα στὰ βάσανα τὰ τόσα<br>
			διέταξε ὁ τύραννος, τῆς ἔκοψαν τὴν γλώσσα.</p>

			<p>Ἔκανε πάλι προσευχὴ πρὶν κόψουνε τὴ γλώσσα,<br>
			ποὺ τὴν ἐφύλαξε ὁ Θεὸς στὰ βάσανα τὰ τόσα.</p>

			<p>Σὰν κόψανε τὴν γλώσσα της καὶ τὸ δεξί της χέρι,<br>
			στὸ πρόσωπο τοῦ ἄρχοντα ἀμέσως τὴν προσφέρει.</p>

			<p>Τυφλώθηκε ὁ ἄρχοντας κι ἀμέσως διατάζει,<br>
			νὰ τὴν τοξεύσουν στὴν καρδιὰ τὸν δοῦλο του προστάζει.</p>

			<p>Ἕνας κτυπάει τὴν κεφαλὴ καὶ ἄλλος τὰ πλευρά της,<br>
			καὶ ἡ ψυχή της ἔφυγε, δὲν ἤτανε κοντά της.</p>

			<p>Ὁ τύραννος ἐδέχθηκε τότε ὀργὴν Κυρίου,<br>
			ἀπέθανε κι ἔλαβε πόνους τοῦ μαρτυρίου.</p>

			<p>Στὸν τόπο ποὺ μαρτύρησε ἐκτίσαν ἐκκλησία,<br>
			ἐκεῖ ἐτοποθέτησαν λείψανο τῆς Ἁγίας.</p>

			<p>Τὴν εἰκοστὴ τετάρτη τοῦ μηνὸς ἐτότε Ἰουλίου<br>
			ἔδωσε Ἁγία τὴν ψυχὴ στὰ χέρια τοῦ Κυρίου.</p>

			</td>
		</tr>
	</table>
</div>

<hr>

</body>

</html>