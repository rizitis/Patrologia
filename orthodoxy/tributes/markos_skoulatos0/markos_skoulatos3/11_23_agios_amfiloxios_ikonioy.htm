<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Αμφιλόχιος Ικονίου</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Ἀμφιλόχιος Ἰκονίου</h1>

<p style="text-align: center">23 Νοεμβρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Γεννήθηκε ὁ ἅγιος εἰς τὴν Καππαδοκία,<br>
			γονεῖς του ἦταν εὐγενεῖς σ᾿ ὅλη τὴν Καισαρεία.</p>

			<p>Τὸν λέγανε Ἀμφιλόχιο τοῦ ἁγίου τὸν πατέρα,<br>
			Λιβύη ὀνομάζανε δική του τὴν μητέρα.</p>

			<p>Γρηγόριον Ναζιανζοῦ εἶχε ἐξάδελφό του,<br>
			τὸν δὲ Μέγα Βασίλειο εἶχε διδάσκαλό του.</p>

			<p>Ὁ ἅγιος Ἀμφιλόχιος σὰν εἶχε μεγαλώσει,<br>
			ἦταν θεοφοβούμενος καὶ συνετὸς στὴ γνῶσι.</p>

			<p>Ἐγκόσμια ἀπαρνήθηκε, πατρίδα, συγγενεῖς του,<br>
			σὲ ἔρημο σπήλαιο κατοικεῖ νὰ σώσῃ τὴν ψυχή του.</p>

			<p>Ἐκεῖ ἀγρυπνοῦσε, νήστευε καὶ ὅλο προσευχόταν,<br>
			μὲ δάκρυα στὰ μάτια του χάμω στὴ γῆ κοιμόταν.</p>

			<p>Μὲ ὅλη αὐτὴν τὴν ἄσκησι, ἔκτισε ἐκκλησία,<br>
			στὸ ὄνομα Ἀειπάρθενος καὶ Δέσποινα Μαρία.</p>

			<p>Κάτοικοι τῶν περιοχῶν εἶδαν τὶς ἀρετές του,<br>
			κι ἔργα του θεάρεστα, γίνονται μαθητές του.</p>

			<p>Ἄγγελος ἀπ᾿ τὸν οὐρανὸ μίλησε τοῦ ἁγίου,<br>
			νὰ πάῃ νὰ γίνῃ ἐπίσκοπος στὴν πόλι Ἰκονίου.</p>

			<p>Φωνὴ ἀγγέλου ἄκουσε, δὲν εἶχε προθυμία,<br>
			δὲν ἤθελε νὰ φορτωθῇ τόση μεγάλη ἀξία.</p>

			<p>Μὰ καὶ τὴ δεύτερη βραδιὰ ἀκούει ὁμιλία,<br>
			καὶ τότε ἐδυστρόπησε, εἶχε ἀμφιβολία.</p>

			<p>Ἐνόμιζε τὶς δυὸ βραδιὲς πὼς ἤτανε ἀπάτη,<br>
			πὼς σατανᾶς τὸν πείραζε στὸν ὕπνο στὸ κρεβάτι.</p>

			<p>Καὶ τρίτη νύκτα ἄγγελος λέγει· φωνὴ Κυρίου,<br>
			γιὰ νὰ πεισθοῦνε σίγουρα ὦτα Ἀμφιλοχίου.</p>

			<p>Τοῦ εἶπε τότε νὰ δεχθῇ ἐπίσκοπος νὰ γίνῃ,<br>
			τοῦ Ἰκονίου τὸν λαὸν αὐτὸς νὰ διευθύνῃ.</p>

			<p>Ἐπροσευχήθηκαν μαζί, πῆγαν στὴν ἐκκλησία,<br>
			μόνες οἱ πόρτες ἄνοιξαν κι εἶχε φωτοχυσία.</p>

			<p>Ἦρθαν καὶ ἄλλοι ἄγγελοι, ἦν λευκοφορεμένοι,<br>
			τὸν Ἀμφιλόχιο ὁδηγοῦν στὸ ἱερὸ σὰν μπαίνῃ.</p>

			<p>Ὅλοι προσευχηθήκανε μαζὶ τὴν ὥρα ἐκείνη,<br>
			στὸν ἅγιο τὴν χάρη του, ἅγιον πνεῦμα δίνει.</p>

			<p>Εἰρήνη σοι, τοῦ εἴπανε, φύγαν τὴν ὥρα ἐκείνη,<br>
			ὁ ἅγιος Ἀμφιλόχιος μόνος του εἶχε μείνει.</p>

			<p>Θαύμασε τὰ παράδοξα, ἐκόπηκε ἡ μιλιά του,<br>
			ἐπροσευχότανε μὲ νοῦ νἀρθῇ στὰ σύγκαλά του.</p>

			<p>Τὴν ἄλλη μέρα τὸ πρωὶ πῆγαν στὴν ἐκκλησία,<br>
			ὁ ἱερεὺς κι μοναχοὶ ποὺ εἶχαν λειτουργία.</p>

			<p>Ἡ ἐκκλησία ἐγέμισε, ὁ κόσμος μαζεμένος,<br>
			κι ὁ ἅγιος ἀμίλητος, ἦταν γονατισμένος.</p>

			<p>Φωτίσθηκε, σηκώθηκε, καὶ εἶχε θεία λάμψι,<br>
			ἐπῆραν τὴν εὐλογία του καὶ ἤτανε ἐντάξει.</p>

			<p>Πῆγαν ἑπτὰ ἀρχιερεῖς νὰ τὸν χειροτονήσουν,<br>
			καὶ ἐπισκόπου τὶς εὐχὲς θέλησαν ν᾿ ἀρχίσουν.</p>

			<p>Τότε τοὺς εἶπε ὁ ἅγιος, μὲ δίχως νὰ τὸ θέλῃ,<br>
			πῶς τὸν ἐχειροτόνησαν ἀγγέλοι κι ἀρχαγγέλοι.</p>

			<p>Ἐμείνανε ἐκστατικοὶ τότε οἱ ἐπισκόποι,<br>
			τὴν ψῆφο καὶ εὐχὰς πολλὰς τοῦ ἔδωσαν κατόπιν.</p>

			<p>Παρέλαβε σὲ Ἰκόνιον τότε τὴν Ἐκκλησία,<br>
			τὰ πρόβατα τὰ λογικὰ ποίμαινε μὲ σοφία.</p>

			<p>Ὅταν ἐπήγαινε πεζὸς σὲ κάθε ἐκκλησία,<br>
			πόρτες ἀνοῖγαν μόνες τους, δίχως χειρονομία.</p>

			<p>Κι ἐνῶ ἐπροσευχότανε μὲ προθυμία τόση,<br>
			ἄγγελο στέλνει ὁ Θεὸς νὰ τόνε δυναμώσῃ.</p>

			<p>Αἱρετικὸς Εὐνόμιος τὸν μίσησε ἐτότες,<br>
			ποὺ ἄνοιγαν στὶς ἐκκλησιὲς μονάχες τους οἱ πόρτες.</p>

			<p>Ἄρχισε μὲ Εὐνόμιο διάλογο μεγάλο,<br>
			γιὰ τὶς αἱρέσεις ἔλεγαν ὁ ἕνας πρὸς τὸν ἄλλο.</p>

			<p>Τὸν ἐνίκησε ὁ ἅγιος, ποὺ εἶπε τὴν ἀλήθεια,<br>
			Εὐνόμιος στὸ στόμα του ἔλεγε παραμύθια.</p>

			<p>Τοῦ εἶπε πῶς τοῦ βασιλιᾶ μήνυσι θὰ τοῦ κάνῃ,<br>
			μὰ τοὖρθε τότε πυρετός, κόντεψε νὰ πεθάνῃ.</p>

			<p>Προσεύχεται ὁ ἅγιος, καὶ πάει στὸ παλάτι,<br>
			νὰ χαιρετήσῃ βασιλιά, καὶ νὰ τοῦ πεῖ καὶ κάτι.</p>

			<p>«Χαίροις, μεγαλειότατε», λέγει στὸν βασιλέα,<br>
			ὁ γιός του ἦταν δεξιά, τοῦ ἔκανε παρέα.</p>

			<p>Ἐκεῖ ποὺ ἦταν συντροφιά, καθότανε οἱ δύο,<br>
			ἐτότε εἶπε ὁ ἅγιος «χαίροις κι ἐσὺ παιδίον».</p>

			<p>Ὀργίσθηκε ὁ βασιλιὰς ἔναντι τοῦ ἁγίου,<br>
			διὰ ἁπλὸν χαιρετισμὸν ποὺ ἔκανε τοῦ παιδίου.</p>

			<p>Εἶπε πὼς περιφρόνησε ἅγιος τὸν υἱόν του<br>
			ποῦ φόραγε στολὴν λαμπρᾶν καὶ εἶν᾿ διάδοχός του.</p>

			<p>Ἀτάραχος ὁ ἅγιος, ἀπάντησι τοῦ δίνει,<br>
			ποὺ τὸν ἐφώτισε ὁ Θεὸς εὐθὺς τὴν ὥρα ἐκείνη.</p>

			<p>Γιὰ ἐμένα ἀγανάκτησες, δὲν τίμησα υἱόν σου,<br>
			νὰ δώσω καὶ σ᾿ αὐτὸν τιμὲς ὅπως στὸν ἑαυτόν σου.</p>

			<p>Ἄνθρωπος εἶσαι κι ἐσὺ μιὰ ἡμέρα θὰ πεθάνῃς,<br>
			γιατὶ ἐσὺ υἱὸν Θεοῦ μὲ τρόπο σου προσβάλλεις;</p>

			<p>Ἐκεῖνος ἦν ἀθάνατος, οἱ ἀσεβεῖς τὸν βρίζουν,<br>
			ὡς ὁμοούσιον τῷ Πατρὶ δὲν τὸν χαρακτηρίζουν.</p>

			<p>Ἐθύμωσε ὁ βασιλιάς, ἀδιάντροπε καὶ γέρο,<br>
			φύγε ἀπὸ τὰ μάτια μου, δὲν θέλω νὰ σὲ ξέρω!</p>

			<p>Μὲ εἶπες, τοῦ εἶπε, ἀδιάντροπο γέρο μὰ καὶ σκύλο<br>
			καὶ τώρα γιὰ ἀπάντησι θέλω νὰ σ᾿ ἀπαγγείλω.</p>

			<p>Ὁ λύκος ὅταν ἔρχεται εἰς τὸ μαντρὶ τὸ βράδυ,<br>
			ὁ σκύλος κάνει ἐπίθεσι νὰ σώσῃ τὸ κοπάδι.</p>

			<p>Γι᾿ αὐτὸ κι ἐγὼ αἱρετικοὺς γαυγίζω καὶ δαγκώνω,<br>
			καὶ τὴν ἀλήθεια γιὰ Θεὸν αὐτὴ θὰ λέω μόνο.</p>

			<p>Τὰ συνετὰ σὰν ἄκουσε ὁ βασιλιὰς τ᾿ ἁγίου,<br>
			ἐθαύμασε τὰ ἔξυπνα λόγια τοῦ Ἀμφιλοχίου.</p>

			<p>Ἐτότε καταπράϋνε, ἔπαψε ὁ θυμός του,<br>
			καὶ ἐφίλησε τὸν ἅγιον νὰ δείξῃ σεβασμό του.</p>

			<p>Διέταξε ὁ βασιλιὰς ὅλους τοὺς στρατιῶτες,<br>
			νὰ δείρουνε ἀλύπητα αἱρετικοὺς ἐτότες.</p>

			<p>Τὸν ἀρχηγὸ Εὐνόμιον κακὰ τὸν εἶχαν δείρει,<br>
			τοὺς ἔβλεπαν οἱ χριστιανοὶ καὶ εἶχαν πανυγήρι.</p>

			<p>Ὁ βασιλιὰς Θεοδόσιος μετὰ τὴν τιμωρία<br>
			στὸν ἅγιον ἐπρότεινε διὰ φιλοξενία.</p>

			<p>Ἐδέχθηκε ὁ ἅγιος κι ἐπῆγε στὸ παλάτι,<br>
			κάθισε ἡμέρες ἀρκετές, τότε τοῦ εἶπε κάτι.</p>

			<p>Πῶς ὁ βοσκὸς τὰ πρόβατα ὀφείλει νὰ ποιμαίνῃ,<br>
			καὶ νὰ τοῦ δώσῃ ὁ βασιλιὰς ἄδεια νὰ πηγαίνῃ.</p>

			<p>Τοῦ εἶπε ὁ Θεοδόσιος, χάρες νὰ τοῦ ζητήσῃ<br>
			τοῦ εἶπε στὸ Ἰκόνιο δυὸ ἐκκλησιὲς νὰ κτίσῃ</p>

			<p>τοῦ Ἰωάννου Βαπτιστοῦ καὶ τοῦ Θεοῦ Σοφίας.<br>
			Τὶς ἔκτισε ὁ βασιλιὰς τὰς δύο ἐκκλησίας.</p>

			<p>Ἐπῆγε καὶ στὴν κοίμησι Μεγάλου Βασιλείου,<br>
			τοῦ ἔγραψε καὶ ἐγκώμιον χείρα Ἀμφιλοχίου.</p>

			<p>Ἔφυγε ἀγωνιζόμενος ἀπ᾿ τὴν ζωὴ ἐτούτη,<br>
			κι ἐπῆγε στὸν παράδεισο νὰ ἀπολαύσῃ πλούτη.</p>

			<p>Ἔκανε θαύματα πολλὰ μετὰ τὸν θάνατό του,<br>
			σὲ ὅσους ἐτιμούσανε πιστῶς τὸ λείψανό του.</p>

			<p>Τὸν ἅγιο Γρηγόριο καὶ ἅγιο Βασίλη<br>
			στὴν ἔρημο ἀσκήτευαν, ἤτανε πρῶτα φίλοι.</p>

			<p>Ἤτανε ἐπιστήμονας εἰς τοῦ Χριστοῦ παιδεία,<br>
			ἔγραψε εἰς τὸν βίον τοῦ Χριστοῦ τὴν ὁμιλία.</p>

			<p>Εἴκοσι τρεῖς ἦν τοῦ μηνὸς ἐτότε Νοεμβρίου,<br>
			ποὺ ἔγινε ἡ κοίμησις ἁγίου Ἀμφιλοχίου.</p>

			<p>Ἅγιε Ἀμφιλόχιε, προσεύχου καὶ γιὰ ἐμένα,<br>
			ποὺ ἔγραψα ἕνα δίλεπτο μὲ τὴν πτωχή μου πέννα.</p>

			</td>
		</tr>
	</table>
</div>

<hr>

</body>

</html>