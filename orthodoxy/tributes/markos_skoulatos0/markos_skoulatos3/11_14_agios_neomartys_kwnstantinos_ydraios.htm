<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Νεομάρτυς Κωνσταντίνος ο Υδραίος</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Νεομάρτυς Κωνσταντῖνος ὁ Ὑδραῖος</h1>

<p style="text-align: center">14 Νοεμβρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Στὴν Ὕδρα ἐγεννήθηκε ὁ Νέος Κωνσταντῖνος,<br>
			μαρτυρικὸ τὸ τέλος του, τῆς Ἐκκλησίας κρίνος.</p>

			<p>Μιχάλης ὁ πατέρας του, μητέρα του Μαρίνα,<br>
			ἐζούσανε χριστιανικὰ καὶ τὴν περνοῦσαν φίνα.</p>

			<p>Σὰν ἔγινε δέκα ἑπτὰ χρονῶν στὴν ἡλικία,<br>
			στὴν Ῥόδο ἐταξίδευσε νὰ εὕρῃ ἐργασία.</p>

			<p>Κόσμο πολὺν ἐγνώρισε, μὰ καὶ τὸν ἡγεμόνα,<br>
			ἦταν ὁ καπετὰν Χασὰν μὲ τούρκικη κορώνα.</p>

			<p>Ὅμως πολὺ ζημιώθηκε μὲ τοῦ πασᾶ φιλία,<br>
			τὸν Κωνσταντῖνο ἔφερε σὲ ἀλλαξοπιστία.</p>

			<p>Μὲ κολακεῖες ὁ πασᾶς τὸν εἶχε παγιδεύσει<br>
			νὰ ἀρνηθῇ χριστιανισμό, Μωάμεθ νὰ πιστέψῃ.</p>

			<p>Κι ἐπέτυχε ὁ ἀντίχριστος ἐτότε τὸν σκοπό του,<br>
			τὸν κάνει μωαμεθανό, ὅπως τὸν ἑαυτό του.</p>

			<p>Σὰν τούρκεψε ὁ Κωνσταντὴς πέρασαν τρία χρόνια<br>
			οἱ τοῦρκοι εἴχανε χαρὰ κι χριστιανοὶ συμπόνια.</p>

			<p>Ὁ Κωνσταντῖνος στὴν ἀρχὴ ἔπρεπε νὰ προσέχει<br>
			καὶ τώρα ἡ συνείδησης κλαίει καὶ δὲν ἀντέχει.</p>

			<p>Ἐπρόδωσε τὴν πίστι του, τὸ εἶχε καταλάβει,<br>
			τώρα ζητεῖ ἀπ᾿ τὸν Χριστὸ νὰ τόνε περιλάβῃ.</p>

			<p>Τὴν ἄρνησι ποὺ ἔκανε θέλει ἐπανορθώσῃ<br>
			ὅταν μᾶς κρίνῃ ὁ Χριστὸς ἀπάντησι νὰ δώσῃ.</p>

			<p>Ὅσα λεπτὰ ἑμάζευε εἰς τοὺς πτωχοὺς μοιράζει,<br>
			καὶ τοῦ Ὑψίστου ἱερεῖς μὲ σέβας τοὺς κοιτάζει.</p>

			<p>Ἔκαιγε πόθος ἱερὸς μέσα στὰ σωθικά του,<br>
			νὰ μαρτυρήσῃ γιὰ Χριστὸν νὰ βρῇ τὴ γιατρειά του.</p>

			<p>Τότε αὐτὴ τὴ σκέψι του λέγει σὲ ἱερέα,<br>
			εἶδε πὼς ἦταν νεαρός, τοῦ ἀπάντησε ὡραῖα.</p>

			<p>Τοὖπε νὰ φύγῃ μακριὰ καὶ ὅταν μεγαλώσῃ,<br>
			τότε εἰς τὸ μαρτύριο τὸν ἑαυτόν του δώσῃ.</p>

			<p>Τοῦ ἔκανε ὑπακοὴ κι ἐπῆγε στὴν Κριμαία,<br>
			ζοῦσε ἐκεῖ σὰν χριστιανός, τρία χρονάκια ὡραῖα.</p>

			<p>Πῆγε Κωνσταντινούπολι σὰν διψασμένο ἐλάφι,<br>
			ζητεῖ νὰ βρῇ πνευματικὸ νὰ εἰπῇ τὶ εἶχε πάθει.</p>

			<p>Εὑρῆκεν ἕνα γέροντα, λέγει ἁμαρτήματά του,<br>
			τοὖπε γιὰ ἄρνησι Χριστοῦ καὶ γιὰ μαρτύριά του.</p>

			<p>Τὸν πῆγε ὁ πνευματικὸς εὐθὺς στὸν πατριάρχη,<br>
			Γρηγόριος ὁ πέμπτος ἤτανε τὸν θρόνο ἐκεῖνος νἄχῃ.</p>

			<p>Ὁ πατριάρχης χάρηκε γιὰ τὴν μετάνοιά του,<br>
			στ᾿ Ἅγιον Ὄρος νὰ διαβῇ ἦταν παραγγελιά του.</p>

			<p>Στ᾿ Ἅγιον Ὄρος ἔφθασε, εἰς τὴν Μονὴν Ἰβήρων,<br>
			καὶ πέντε μῆνες ἔμεινε Μονὴ τῶν καλογήρων.</p>

			<p>Εἰκόνα Πορταΐτισσας πῆγε καὶ προσκυνοῦσε,<br>
			δύναμι στὸ μαρτύριο αὐτὴν παρακαλοῦσε.</p>

			<p>Τότε ποὺ ἀρνήθηκε Χριστὸν ἀπ᾿ τὴ στιγμὴ ἐκείνη,<br>
			ταράχθηκε ἡ συνείδηση, δὲν εὕρισκε εἰρήνη.</p>

			<p>Ἦταν ἐπιθυμία του γιὰ ἄρνησι ἐκείνη,<br>
			θυσία μὲ τὸ αἷμα του ὁ ἴδιος νὰ ξεπλύνῃ.</p>

			<p>Δὲν ἠμπορεῖ ν᾿ ἀντέξῃ πιά, στὴν Ῥόδο πάλι πάει,<br>
			καὶ τὸν παλιὸ πνευματικὸ ἐτότε συναντάει.</p>

			<p>Μίλησε στὸν πνευματικό, τοῦ εἶπε τὸν σκοπό του,<br>
			ποὺ τοὖχε εἰπεῖ καὶ πιὸ μπροστὰ γιὰ τὸ μαρτύριό του.</p>

			<p>Τὸν ἄκουσε ὁ πνευματικός, πάλι τὸν ἐμποδίζει,<br>
			τὸν Κωνσταντῖνο ὁ θάνατος καθόλου δὲν φοβίζει.</p>

			<p>Τὴν προσευχή του ἔκανε, εὑρῆκε τὸν ἡγεμόνα,<br>
			πρῶτος τὸν ἐχαιρέτησε κι ἄρχισε τὸν κανόνα.</p>

			<p>Ὁ ἡγεμόνας κοίταξε καλόγερο μὲ ράσο,<br>
			κι ἀμέσως τότε ἐμίλησε μὲ τὸ δικό του πάσο.</p>

			<p>Ποιὸς εἶσαι ἐσὺ καλόγερε, ποῦ χαιρετᾶς μὲ θάῤῥος;<br>
			εἶμαι ὁ πρώην δοῦλος σου καὶ μὴν τὸ πάρῃς βάρος,</p>

			<p>ἐσὺ ποὺ ἐκολάκευσες τότε τὸν ἑαυτό μου,<br>
			κι ἀρνήθηκα τὴν πίστι μου, ἀληθινὸν Χριστόν μου.</p>

			<p>Τότε τοῦ λέγει ὁ πασᾶς· ἐσὺ θὰ μὲ τρελάνεις,<br>
			ἐγίνηκες καλόγερος, σκοῦφο καὶ ράσο βάνεις;</p>

			<p>Πέταξε ἀπὸ πάνω σου τὰ μαῦρα αὐτὰ κουρέλια,<br>
			οἱ τοῦρκοι σὰν σὲ βλέπουνε θ᾿ ἀρχίσουνε τὰ γέλια.</p>

			<p>Ἔλα μαζί μου κι ἔπειτα ἐγὼ θὰ σὲ παντρέψω,<br>
			καὶ θὰ ᾿σαι κληρονόμος μου τὸν θρόνο θὰ σοῦ δώσω.</p>

			<p>Ὁ Κωνσταντῖνος τοῦ ἀπαντᾶ μὲ τὸν δικό του τρόπο,<br>
			ὅτι ἀρνήθηκε Χριστὸν στὰ μάτια τῶν ἀνθρώπων.</p>

			<p>Καὶ τώρα τὸν ὁμολογῶ ὁλόψυχα ἐμπρός σου,<br>
			γιατὶ ἐσωφρονίσθηκα, δὲν ἔχω τὸ μυαλό σου.</p>

			<p>Τώρα παρακινῶ κι ἐσέ, ἐκεῖνον νὰ πιστέψῃς,<br>
			ἂν θὲς τὴν σωτηρία σου ψυχῆς νὰ κυριεύσεις.</p>

			<p>Τοῦρκος ποὺ εὑρέθηκε ἐκεῖ ἐσήκωσε τὸ χέρι,<br>
			καὶ ράπισμα στὸ μάγουλο στὸν μάρτυρα προσφέρει.</p>

			<p>Τὸν Κωνσταντῖνο ὁ Χασὰν ἐτότε φυλακίζει,<br>
			πάρα πολὺ ἐλυπήθηκε, στὸ σπίτι του γυρίζει.</p>

			<p>Σὰν τρίτη ἡμέρα ἐπέρασε τὸν ἀποφυλακίζει<br>
			ἐμπρός του τόνε φέρανε διάλογο ἀρχίζει.</p>

			<p>Ἐπρόσβαλε τὸν μάρτυρα γιὰ τὴν ἀναισχυντία,<br>
			ποὺ ἀρνήθηκε παντοτινὰ Μωάμεθ τὴ θρησκεία.</p>

			<p>Μὲ θάῤῥος τότε ὁ μάρτυρας πάλι τοῦ ἀπαντάει,<br>
			γιὰ δυὸ θρησκεῖες τοῦ πασᾶ ἄρχισε καὶ μιλάει.</p>

			<p>Τοὖπε γιὰ πρώτη κι ἀληθινὴ ποὖναι ἡ Ὀρθοδοξία,<br>
			κατόπιν μωαμεθανὴ τὴν ψεύτικη θρησκεία.</p>

			<p>Ψεύτικη ἡ θρησκεία σου, ἀλλὰ καὶ σιχαμένη,<br>
			ποὺ πράγματα ἁμαρτωλὰ σᾶς ἔχει διδαγμένη.</p>

			<p>Καὶ τώρα ἐσεῖς ὡσὰν τυφλοὶ δὲν βλέπετε καθόλου,<br>
			στὴν κόλαση σᾶς ὁδηγοῦν τὰ ἔργα τοῦ διαβόλου.</p>

			<p>Ἄν θέλῃς λοιπὸν ἄρχοντα νὰ δώσῃς τὴν ψυχή σου,<br>
			εἰς τὸν Χριστὸν Υἱὸν Θεοῦ πίστεψε καὶ βαπτίσου.</p>

			<p>Καθόλου δὲν ἀπάντησε ὁ ἄρχοντας ἐτότες<br>
			νὰ βασανίσουν μάρτυρα, εἶπε στοὺς στρατιῶτες.</p>

			<p>Νὰ τὸν κτυποῦν ἀλύπητα, νὰ γδάρουν τὰ μαλλιά του,<br>
			οἱ σάρκες του νὰ συντριβοῦν, νὰ φαίνονται ὀστᾶ του.</p>

			<p>Ὥρμησαν οἱ ἀντίχριστοι, τὸν ἅγιο κτυποῦσαν,<br>
			στὶς πέτρες καὶ στὰ χώματα τὸ σῶμα του κυλοῦσαν.</p>

			<p>Τὸν ἔβαλαν στὴν φυλακὴ σὰν μισοπεθαμένο,<br>
			χέρια καὶ πόδια εἴχανε μὲ σίδερα δεμένο.</p>

			<p>Τὴν ἄλλη μέρα ὁ πασᾶς τὸν εἴπενε Χασάνη,<br>
			τοῦ λέγει ὁ μάρτυς χριστιανὸ μὲ λένε μάνι-μάνι.</p>

			<p>Διὰ πεντακόσιους ραβδισμοὺς ὁ ἄρχων διατάζει,<br>
			ἡ ράχη του ξεσχίστηκε βρύση τὸ αἷμα στάζει.</p>

			<p>Τὴν προσευχὴ ποὺ εἶπε ὁ ληστὴς ἐπάνω στὸ σταυρό του,<br>
			αὐτὴ εἶπε κι ὁ μάρτυρας διὰ τὸν ἑαυτόν του.<br>
			«Μνήσθητί μου Κύριε, ἐν τῇ βασιλείᾳ Σου».</p>

			<p>Οἱ στρατιῶτες νόμισαν πὼς εἶχεν ἀποθάνει,<br>
			καὶ ἕνας τὸν ἐσήκωσε, στὴν φυλακὴ τὸν βάνει.</p>

			<p>Ἔπνεε τὰ λοίσθια, ἦσαν τὰ ὕστερνά του,<br>
			μὰ τότε βλέπει ἔξαφνα, ἦν ὁ Χριστὸς κοντά του.</p>

			<p>Γιάτρεψε ὅλες τὶς πληγὲς ποὺ εἶχε εἰς τὸ σῶμα,<br>
			τέλεια ἦταν ὑγιὴς καὶ πιὸ γερὸς ἀκόμα.</p>

			<p>Πῆρε ἀνείπωτη χαρὰ ἐντὸς κρατητηρίου,<br>
			ὅπου τὸν ἔκανε καλὰ ἡ χάρις τοῦ Κυρίου.</p>

			<p>Οἱ τοῦρκοι ποὺ τὸν εἴδανε καλὰ σ᾿ αὐτὴ τὴ θέσι,<br>
			Μωάμεθ εἶπαν καὶ Ἀλλὰχ τὸν εἶχαν θεραπεύσει.</p>

			<p>Ὁ μάρτυς τοὺς ἀπάντησε· ἐμένα ὁ γιατρός μου<br>
			εἶναι ὁ Ἰησοῦς Χριστός, Κύριος καὶ Θεός μου.</p>

			<p>Καὶ εἶπε καὶ στὸν ἄρχοντα· Χριστὸν νὰ προσκυνήσῃ,<br>
			γιατὶ οἱ γονεῖς σου τὸν Χριστὸν δὲν ἔχουν λησμονήσει.</p>

			<p>Ἀγρίεψε τότε ὁ πασᾶς σὰν τ᾿ ἄγρια θηρία,<br>
			γιατὶ οἱ γονεῖς του χριστιανοὶ ζοῦσαν στὴν Ἰβηρία.</p>

			<p>Αὐτὸς ὅμως τὴν πίστι του τὴν εἴχενε προδώσει<br>
			ἔγινε μωαμεθανὸς δόξα νὰ πάρῃ τόση.</p>

			<p>Ἐθύμωσε ποὺ ὁ μάρτυρας τοῦ εἶπε τὴν ἀλήθεια,<br>
			ποὺ τοῦρκοι τἄκουσαν αὐτά, δὲν ἦσαν παραμύθια.</p>

			<p>Τοῦρκος ποὺ τὸν χαστούκισε στὴ δεξιὰ παλάμη<br>
			ἀμέσως μαῦρο ἔγινε τὸ χέρι τοῦ ἰμάμη.</p>

			<p>Ὁ ἡγεμὼν κουράστηκε γιὰ νὰ τὸν βασανίζῃ,<br>
			καὶ τελευταία ἀπόκρισι στὸν μάρτυρα ἀρχίζει.</p>

			<p>Οἱ ἀπαντήσεις ἦσαν-ε ὅπως προηγουμένως·<br>
			δὲν τὸν ἀρνιέμαι τὸν Χριστὸν χιλιοκομματιασμένος.</p>

			<p>Καὶ γρήγορα στὸν τύραννο νὰ βγάλῃ ἀπόφασί του,<br>
			νὰ ἑνωθῇ μὲ τὸν Χριστὸν αἰώνια μαζί του.</p>

			<p>Τρεῖς ἡμέρες πρὶν μαρτύριο εἶχεν εἰδοποιήσει,<br>
			σῶμα καὶ αἷμα τοῦ Χριστοῦ τότε εἶχε κοινωνήσει.</p>

			<p>Ἤτανε δέκα τέσσερες ἐτότε Νοεμβρίου,<br>
			ποὺ ἔπνιξαν στὴν φυλακὴ τὸ σῶμα τοῦ ἁγίου.</p>

			<p>Ἄγγελοι πῆραν τὴν ψυχὴ στοῦ οὐρανοῦ τὸ θρόνο,<br>
			νὰ χαίρεται μὲ τὸν Χριστόν, αἰῶνας τῶν αἰώνων.</p>

			<p>Ἐπῆραν τότε ἱερεῖς τὸ λείψανο τοῦ ἁγίου,<br>
			στῆς Παναγιᾶς τὸ ἔθαψαν Ναὸ τοῦ Βαρουσίου.</p>

			<p>Μητέρα του σὰν ἔμαθε θάνατο τοῦ ἁγίου,<br>
			τὸ λείψανο ἐζήτησε στὸν τόπο μαρτυρίου.</p>

			<p>Ἀμέσως τότε ἔφερε τὸ λείψανο στὴν Ὕδρα,<br>
			ποὺ ἤτανε τοῦ μάρτυρα δική του ἡ πατρίδα.</p>

			<p>Ὁ τοῦρκος ποὺ τὸν ἔπνιξε κοιμότανε στὸ χῶμα,<br>
			ἔπεσε ἕνας κεραυνὸς καὶ τόνε κάνει λιῶμα.</p>

			<p>Τὸ λείψανό του ἄγγιξε ἕνας δαιμονισμένος,<br>
			ἔφυγε τὸ δαιμόνιο κι ἦταν θεραπευμένος.</p>

			<p>Τώρα ὁποὺ εἶσαι ἅγιος μάρτυρα Κωνσταντῖνε,<br>
			διὰ ἐμᾶς ἁμαρτωλοὺς τὴν προσευχή σου δίνε!</p>

			</td>
		</tr>
	</table>
</div>

<hr>

</body>

</html>