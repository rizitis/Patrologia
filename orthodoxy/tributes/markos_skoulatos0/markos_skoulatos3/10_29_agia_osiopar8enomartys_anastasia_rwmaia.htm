<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγία Οσιοπαρθενομάρτυς Αναστασία η Ρωμαία</title>
<link rel="stylesheet" type="text/css" href="../styles.css">
</head>

<body lang="el">

<h1>Ἁγία Ὁσιοπαρθενομάρτυς Ἀναστασία ἡ Ρωμαία</h1>

<p style="text-align: center">29 Ὀκτωβρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Ἡ κόρη ἐγεννήθηκε στὴν φημισμένη Ῥώμη,<br>
			δικό της τὸ ἐπίθετο τὸ διαλαλεῖ ἀκόμη.</p>

			<p>Ἤτανε πλούσια πολὺ ἡ οἰκογένειά της,<br>
			καὶ πλούσια καὶ ταπεινὴ εἰς τὴν νεότητά της.</p>

			<p>Δὲν στόλιζε τὸ σῶμα της, μονάχα τὴν ψυχή της<br>
			θέλει νὰ ἀρέσῃ στὸν Χριστὸν μὲ τὴν διαγωγή της.</p>

			<p>Ἡ κόρη σὰν μεγάλωσε στὰ εἴκοσί της χρόνια,<br>
			γονεῖς της ἀπαρνήθηκε καὶ κόσμου καταφρόνια.</p>

			<p>Ἐπῆγε τότε κι ἔζησε σὲ ἕνα παρθενώνα,<br>
			ποὺ ὑπήρχανε ὡς μονὲς ἐκεῖνο τὸν αἰώνα.</p>

			<p>Νέες πολλὲς ποὺ ἤθελαν νὰ ἀφιερωθοῦνε,<br>
			σὲ σπίτι μέσα ἔμεναν, κατὰ Θεὸν νὰ ζοῦνε.</p>

			<p>Γυναίκα διευθύντρια, ἤτανε μορφωμένη,<br>
			Σοφία τὴν ὀνόμαζαν καὶ ἦν προϊσταμένη.</p>

			<p>Ἐκεῖ μαζί τους κάθισε καὶ ἡ Ἀναστασία,<br>
			εἶχε μὲ χάρη τοῦ Θεοῦ ἀμφότερη ὑγεία.</p>

			<p>Ἐπέρασε χρόνια πολλά, ζωὴ εὐτυχισμένη,<br>
			χαρούμενη, ἀγγελικὴ καὶ τρισευλογημένη.</p>

			<p>Ὁ διάβολος τὴν ἐφθόνησε καὶ τὴν ἐπολεμοῦσε<br>
			στὸν παρθενώνα νὰ διωχτῇ μὲ τρόπο πολεμοῦσε.</p>

			<p>Νὰ βασανίζουν χριστιανοὺς ἤτανε στὴ χαρά του,<br>
			καὶ γιὰ νὰ τὴν συλλάβουνε στέλνει τὰ ὄργανά του.</p>

			<p>Πρόδωσαν στὸν διοικητὴ ἁγίαν Ἀναστασία,<br>
			πὼς δὲν πιστεύει στοὺς θεοὺς στὴν εἰδωλολατρία.</p>

			<p>Ὁ Πρόβος τότε ἐθέριεψε, μὲ ἀγριότητά του<br>
			ἡ Ἀναστασία νὰ βρεθῇ, διέταξε κοντά του.</p>

			<p>Ἐσπάσανε οἱ ἄγριοι πόρτα εἰς τὸν ξενώνα,<br>
			κι Ἀναστασίαν πήρανε ἀπὸ τὸν παρθενώνα.</p>

			<p>Προϊσταμένη ἔβλεπε ἀγρίων τὴν μανία,<br>
			ἐμπρὸς σ᾿ Ἁγία Τράπεζα φέρνει Ἀναστασία.</p>

			<p>Ἐκεῖ τὴν ἐκατήχησε καὶ συμβουλὲς τῆς δίνει,<br>
			τῆς εἶπε τὸ μαρτύριο αὐτὴ νὰ ὑπομείνῃ.</p>

			<p>Νυμφίο ἔχεις τὸν Χριστὸ καὶ ἄγγελο κοντά σου,<br>
			αὐτοὶ θὰ παραστέκονταν εἰς τὰ μαρτύριά σου.</p>

			<p>Τὸ νὰ πεθάνῃς διὰ Χριστὸν δὲν εἶναι τιμωρία,<br>
			αὐτὸς δὲν εἶναι θάνατος, ἀλλὰ εἶναι εὐτυχία.</p>

			<p>Νὰ μὴν δειλιάσῃς βάσανα, ὁ Κύριος κοντά σου,<br>
			θὰ εἶναι πάντα βοηθὸς εἰς τὰ μαρτύριά σου.</p>

			<p>Μητέρα, τῆς ἀπήντησε τότε ἡ Ἀναστασία·<br>
			γιὰ μὲ προσεύχου στὸν Θεὸν καὶ κάνε ἱκεσία.</p>

			<p>Μὲ τὴν βοήθεια τοῦ Θεοῦ θὰ ἀντιμετωπίσω<br>
			τὴν πίστι ποὺ ἔχω στὸν Χριστὸν θὰ τὴν διατηρήσω.</p>

			<p>Σὰν τέλειωσε τὰ λόγια της Ἀναστασία ἐτότες<br>
			τὴν ἅρπαξαν καὶ φύγανε μοβόροι στριατιῶτες.</p>

			<p>Στὸ δικαστήριο μπροστὰ τὴν πῆγαν κατ᾿ εὐθεία,<br>
			καὶ εἰς τοῦ Πρόβου πρόσωπο ἦν ἡ Ἀναστασία.</p>

			<p>Ὁ Πρόβος τὴν ἐρώτησε· ποιὸ εἶναι ὄνομά της.<br>
			Ἀναστασία λέγομαι, εἶπε ἡ ἀφεντιά της.</p>

			<p>Μ᾿ ἔχει ἀναστήσει ὁ Χριστός, ἐσένα νὰ ντροπιάσω<br>
			πατέρα σου διάβολο δὲν θὰ τὸν δειλιάσω.</p>

			<p>Ὁ ἀσεβὴς ὁ ἄρχοντας θέλει νὰ τὴν κερδίσῃ,<br>
			καὶ προσπαθεῖ μὲ ἤπιο τρόπο νὰ τῆς μιλήσῃ.</p>

			<p>Τῆς εἶπε, ἄκου κόρη μου, ποὺ θὰ σὲ συμβουλεύσω,<br>
			ἂν θυσιάσῃς στοὺς θεοὺς θὰ σὲ καλοπαντρέψω.</p>

			<p>Θὰ πάρεις ἄνδρα πλούσιο κι ἐγὼ θὰ σοῦ δωρίσω,<br>
			μέσ᾿ στὰ χρυσὰ κοσμήματα θὰ σὲ χρυσοστολίσω.</p>

			<p>Σοῦ λέγω σὰν πατέρας σου καὶ θέλω τὸ καλό σου,<br>
			ἐὰν αὐτὰ τὰ ἀρνηθῇς, θἆναι κακὸ δικό σου.</p>

			<p>Σὰν τέλειωσε ὁ ἄρχοντας δική του ὁμιλία,<br>
			ἐτότε μὲ ταπείνωσι μιλεῖ ἡ Ἀναστασία.</p>

			<p>Νυμφίος εἶναι ὁ Χριστὸς γιὰ μένα ἄρχοντά μου,<br>
			ὁ θάνατος γιὰ χάρι του θὰ εἶναι ἡ χαρά μου.</p>

			<p>Κάνε ὅ,τι ἔχεις κατὰ νοῦ, θεούς σου δὲν λατρεύω,<br>
			ξύλινους πέτρινους θεοὺς ποτὲ δὲν τοὺς πιστεύω.</p>

			<p>Ἀγρίεψεν ὁ τύραννος σὰν τ᾿ ἄγρια θηρία,<br>
			τὸ στόμα εἶπε νὰ σπάσουνε εἰς τὴν Ἀναστασία.</p>

			<p>Ἐσπάσανε τὰ δόντια της, τὰ αἵματα κυλοῦσαν,<br>
			στὸ πρόσωπό της ἔτρεχαν· οἱ πόνοι δὲν περνοῦσαν.</p>

			<p>Διέταξε τότε γυμνὴ νὰ εἶναι μέσ᾿ στὴν μέση,<br>
			νὰ τὴν κοιτάζουν ἄνθρωποι καὶ νὰ τὴν ρεζιλέψῃ.</p>

			<p>Τῆς ἔλεγε ἂν ἀρνηθῇ νὰ κάνῃ τὴν θυσία,<br>
			κομμάτια θὰ τὴν ἔκανε νὰ φᾶνε τὰ θηρία.</p>

			<p>Στὸν ἄρχοντα ἀπάντησε διὰ τὴν γύμνωσί της,<br>
			θαυμάσιο εἶπε στολισμὸ δὲν θεωρεῖ ντροπή της.</p>

			<p>Τὸ σῶμα μου κομμάτιασε, θέλω νὰ ὑποφέρω,<br>
			Κύριος εἶναι ὁ Πλάστης μου, σ᾿ Ἐκεῖνον τὰ προσφέρω.</p>

			<p>Ἐθύμωσεν ὁ τύραννος καὶ πάλι διατάζει<br>
			σὲ σχάρα νὰ τὴν βάλουνε καὶ σὲ φωτιὰ νὰ βράζῃ.</p>

			<p>Τὸ σῶμα της ψηνότανε, τὶς πλάτες της κτυποῦσαν,<br>
			οἱ πόνοι ἀπερίγραπτοι, ποὺ τὴν ἐτυραννοῦσαν.</p>

			<p>Ἡ κόρη δὲν ἐδείλιασε, σκέφτηκε τὴν Σοφία,<br>
			ὁποὺ τὴν ἐσυμβούλευσε διὰ τὴν τυραννία.</p>

			<p>Ἀνήμερος ὁ τύραννος σὰν τ᾿ ἄγρια θηρία,<br>
			διέταξε εἰς τὸν τροχὸν νὰ μπῇ ἡ Ἀναστασία.</p>

			<p>Ἡ Ἁγία κάνει προσευχή, ἀπ᾿ τὸν Θεὸν ζητάει,<br>
			νὰ τῆς χαρίζῃ ὑπομονὴ ὅσο ἡ ζωὴ βαστάει.</p>

			<p>Σὰν τέλειωσε τὴν προσευχὴ ἐτότε ἡ ἁγία,<br>
			μεγάλο θαῦμα ἔγινε εἰς τὴν Ἀναστασία.</p>

			<p>Τὸ σῶμα ἔγινε καλά, ὁ τύραννος θωροῦσε,<br>
			πεπωρωμένος ἤτανε, τὸ θαῦμα ἀγνοοῦσε.</p>

			<p>Εἶπε καὶ τὴν κρεμάσανε, τὴν ξύναν μὲ ξυστέρια,<br>
			ὅμως ἐξεράθηκαν τῶν δήμιων τὰ χέρια.</p>

			<p>Ἀφαίρεσαν τοὺς δυὸ μαστοὺς ἀπ᾿ τὴν Ἀναστασία,<br>
			καὶ ἤτανε ἡ πιὸ φρικτὴ ἐτότε τιμωρία.</p>

			<p>Τὰ μάτια της στὸν οὐρανὸ εἶχε ἡ Ἀναστασία,<br>
			καὶ δύναμι ἀπ᾿ τὸν Χριστὸν ζητοῦσε ἡ ἁγία.</p>

			<p>Τῆς βγάζουν μὲ διαταγὴ τὰ δόντια καὶ τὰ νύχια,<br>
			οἱ πόνοι ἦσαν ἀφόρητοι, δὲν ἔβρισκε βοήθεια.</p>

			<p>Ἡ ἁγία ἦταν ἥσυχη, δὲν ἔνιωθε τὸν πόνο,<br>
			εὐχαριστοῦσε τὸν Θεόν, τὸν Κύριόν της μόνο.</p>

			<p>Ἐχλεύαζε ψεύτικους θεοὺς ἐτότε ἡ ἁγία,<br>
			ποὺ ἐλάτρευαν σὰν χαζοὶ τὴν εἰδωλολατρία.</p>

			<p>Δίνει ἐντολὴ ὁ τύραννος νὰ ξεριζώσουν γλῶσσα,<br>
			δὲν χόρτασε ὁ ἄσπλαγχνος μαρτύριά της τόσα.</p>

			<p>Ἐκείνη ὅταν τ᾿ ἄκουσε, ἡ μόνη αἴτησή της,<br>
			λίγο καιρὸ ἐζήτησε νὰ κάνῃ προσευχή της.</p>

			<p>Καὶ ὅταν τὸ ἐπέτρεψαν, Θεὸν παρακαλοῦσε<br>
			γιὰ νὰ πεθάνῃ ἔνδοξα αὐτὸ ἐπιθυμοῦσε.</p>

			<p>Ἐπίσης παρακάλεσε τότε ἡ Ἀναστασία,<br>
			ἄνθρωποι ποὖναι ἄῤῥωστοι νὰ δίνῃ θεραπεία.</p>

			<p>Καὶ ὅταν ἐτελείωσε ὅλη τὴν προσευχή της,<br>
			εὐθὺς μιὰ θεϊκὴ φωνὴ ἀκούστηκε στ᾿ αὐτί της.</p>

			<p>Ὅ,τι ζητᾶ στὴν προσευχὴ τῆς εἶπε πῶς θὰ γίνῃ,<br>
			καὶ ἔκανε ἄῤῥωστους καλὰ ἀπὸ τὴν ὥρα ἐκείνη.</p>

			<p>Τότε ἡ κόρη ἐμίλησε νὰ τῆς κοπῇ ἡ γλώσσα,<br>
			μαζὶ μὲ ἄλλα μαρτύρια ποὺ ἔπαθε καμπόσα.</p>

			<p>Μὲ μιὰ τανάλια τὴν τραβοῦν μέσα στὸν λάρυγγά της,<br>
			ἐκόψανε τὴν γλώσσα της, ἐκόπηκε ἡ μιλιά της.</p>

			<p>Τὰ ροῦχα της ἐβάφτηκαν κόκκινα μὲ τὸ αἷμα,<br>
			δικαίως ἐπερίμενε τοῦ οὐρανοῦ τὸ στέμμα.</p>

			<p>Ἡ κόρη ζήτησε νερὸ τὸ στόμα της νὰ βρέξῃ,<br>
			καὶ τὰ λοιπὰ μαρτύρια μὲ δύναμι ν᾿ ἀντέξῃ.</p>

			<p>Ἔτρεξε κάποιος χριστιανὸς τότε μὲ προθυμία,<br>
			καὶ ἔδωσε λίγο νερὸ εἰς τὴν Ἀναστασία.</p>

			<p>Πρόβο τὸν ὀνομάζανε τὸν χριστιανὸ ἐκεῖνο.<br>
			ποὺ Κυρηναῖος ἔγινε σὰν τὸν καιρὸ ἐκεῖνο.</p>

			<p>Ἐπλήρωσε ὅμως ἀκριβὰ αὐτὸ τὸ τόλμημά του,<br>
			ποὺ τὴν ἁγία δρόσισε νερὸ μὲ τὴν καρδιά του.</p>

			<p>Ὁ τύραννος διέταξε νὰ ἀποκεφαλισθοῦνε,<br>
			ὁ Πρόβος κι Ἀναστασία στὸ αἷμα νὰ βουτηχτοῦνε.</p>

			<p>Σὰν τοὺς ἀπεκεφάλισαν, τὸ σῶμα τῆς ἁγίας<br>
			ἔμεινε ἐκεῖ ἀπείραχτο, μὲ χάριτος τῆς Θείας.</p>

			<p>Στὸν παρθενώνα προσευχὴ ἔκανε ἡ Σοφία<br>
			Θεὸς νὰ δίνῃ δύναμι εἰς τὴν Ἀναστασία.</p>

			<p>Παρουσιάσθη ἄγγελος τότε εἰς τὴν Σοφία,<br>
			τῆς εἶπε πῶς μαρτύρησε σωστὰ ἡ Ἀναστασία.</p>

			<p>Ἄγγελος τὴν βοήθησε, βρῆκε τὸ λείψανό της,<br>
			τ᾿ ἀγκάλιασε τὸ φίλησε παιδὶ πνευματικό της.</p>

			<p>Τῆς μίλησε σὰν ζωντανὴ νἆν᾿ ἡ Ἀναστασία,<br>
			τὴν ὁδηγοῦσε στὸν Θεὸν πάντοτε ἡ Σοφία.</p>

			<p>Ντυμένη μὲ ἁγνότητα καὶ λαμπροφορεμένη<br>
			βοήθησὲ με, ἔλεγε, ποὺ εἶμαι γηρασμένη.</p>

			<p>Καὶ παρεκάλει τὸν Θεόν· ὅσο καιρὸ κι ἂν ζήσω,<br>
			τὴν βασιλεία οὐρανῶν νὰ τὴν κληρονομήσω.</p>

			<p>Τελείωσε τὰ λόγια της ἐτότε ἡ Σοφία,<br>
			σκεπτόταν πῶς θὰ σήκωνε τὸ σῶμα τῆς ἁγίας.</p>

			<p>Τότε δύο ἄνδρες σεβαστοὶ ἐπαρουσιαστῆκαν,<br>
			στὴν Ῥώμη πῆγαν λείψανο καὶ τὸ τοποθετῆσαν.</p>

			<p>Τὸ λείψανο τὸ ἔβαλαν μέσα στὴν Ἐκκλησία,<br>
			μὲ τὰ βασανιστήρια ποὖχε ἡ Ἀναστασία.</p>

			<p>Ὀκτώβρη εἴκοσι ἐννιὰ τιμᾶ ἡ Ἐκκλησία.<br>
			ἡμέρα ποὺ ἐμαρτύρησε ἁγία Ἀναστασία.</p>

			<p>Γιὰ ὅλους μας κάνε προσευχὴ στὸν οὐρανὸ ἁγία,<br>
			νὰ ἀξιωθοῦμε καὶ ἐμεῖς Χριστοῦ τὴν βασιλεία.</p>

			</td>
		</tr>
	</table>
</div>

<hr>

</body>

</html>