<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Παύλος Ξηροποταμηνός</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Παῦλος Ξηροποταμηνός</h1>

<p style="text-align: center">28 Ἰουλίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Εἰς τὴν Κωνσταντινούπολι γεννήθηκεν ὁ Παῦλος,<br>
			ἤτανε βασιλόπουλο τοῦ Μιχαὴλ μεγάλος.</p>

			<p>Βασίλισσα ἡ μητέρα του, τὴν λέγαν Προκοπία,<br>
			καὶ ἤσανε ὀρθόδοξοι εἰς τοῦ Χριστοῦ θρησκεία.</p>

			<p>Προκόπιον τὸν ἔλεγαν τὸν Παῦλο στ᾿ ὄνομά του,<br>
			ἦταν ἡ πρώτη κλῆσι του ἀπὸ τὸ βάπτισμά του.</p>

			<p>Ἤτανε δώδεκα χρονῶν καὶ θέλησε νὰ μάθῃ<br>
			τὰ ἱερὰ τὰ γράμματα, δίχως νὰ κάνῃ λάθη.</p>

			<p>Μὲ εὐφυΐα ὑψηλὴ καὶ ἐπιμέλειά του,<br>
			ξεπέρασε ὅλους τοὺς σοφοὺς μὲ τὰ συγγράμματά του.</p>

			<p>Διὰ τὴν σωφροσύνη του τὸν ἐπαινοῦσαν ὅλοι,<br>
			δὲν θέλησε τὸν ἔπαινο κι ἔφυγε ἀπὸ τὴν Πόλι.</p>

			<p>Ἐφόρεσε παλιόρασα κι ἐκεῖνα ξεσκισμένα,<br>
			στὴν ἔρημο κατοίκησε μές τὰ βουνὰ τὰ ξένα.</p>

			<p>Στὸ Ἅγιον Ὄρος ἔφθασε σὰν διψασμένο ἐλάφι,<br>
			πῆγε κοντὰ στοὺς γέροντες γιὰ τὸν Θεὸ νὰ μάθῃ.</p>

			<p>Ξηροποτάμου στὴν Μονὴ κάνει μικρὸ καλύβι,<br>
			στὸ κρύο καὶ ἀπὸ τὴν βροχὴ τὸ σῶμα του νὰ κρύβῃ.</p>

			<p>Ἐζήτησε ὁ Προκόπιος γιὰ μοναχὸς νὰ γίνῃ,<br>
			καὶ Παῦλος ὀνομάστηκε ἀπὸ τὴν ὥρα ἐκείνη.</p>

			<p>Μεγάλη αὐστηρότητα στὸν ἑαυτὸν ὁ Παῦλος<br>
			προσηύχετο κι ἐνήστευε ὅσο κανένας ἄλλος.</p>

			<p>Τὸ στρῶμα του ἦταν ἡ γῆ, προσκέφαλο λιθάρι,<br>
			ἀγάπη καὶ κατάνυξι, ταπείνωσι μὲ χάρι.</p>

			<p>Πατέρες τὸν ἐθαύμαζαν, ὅλοι τὸν ἐπαινοῦσαν,<br>
			διὰ μεγάλες ἀρετές, πολὺ τὸν ἀγαποῦσαν.</p>

			<p>Ἐκεῖνος προσποιότανε γιὰ ἀγραμματοσύνη,<br>
			χωριάτης μὰ καὶ βάρβαρος τὴν ἐποχὴ ἐκείνη.</p>

			<p>Μὲ ὅλη τὴν προσποίησι ποὺ ἔλεγε σὲ ὅλοι<br>
			τὸ Ἅγιον Ὄρος φώτιζε, τῆς Παναγιᾶς περιβόλι.</p>

			<p>Ἐπήγαινε εἰς τὶς Καρυές, εἰς τὴν Μονὴ Πρωτάτου,<br>
			ὁ γέροντας τοῦ ζήτησε στοιχεῖα τὰ δικά του.</p>

			<p>Ὁ Παῦλος τοῦ ἀπήντησε ὁ γέροντας νὰ ξέρῃ,<br>
			ἀπὸ τὸν Ξηροπόταμο λέγανε ἐκεῖ τὰ μέρη.</p>

			<p>Γι᾿ αὐτὸ Ξηροποταμηνὸς ἦταν τὸ ὄνομά του,<br>
			οἱ μοναχοὶ τὸν φώναζαν πάντα στὴν συντροφιά τους.</p>

			<p>Ὁ βασιλιὰς ὁ Ῥωμανὸς τοῦ μήνυσε ἀπ᾿ τὴν πόλι<br>
			νὰ πάῃ ἐκεῖ νὰ τὸν ἰδοῦν καὶ νὰ χαροῦνε ὅλοι.</p>

			<p>Τὸν Παῦλον τὸν ἐπίεσαν ἐτότε μὲ τὴν βία,<br>
			καὶ εἰς τὴν Πόλι ἔφθασε μὲ τῆς γραμμῆς τὰ πλοῖα.</p>

			<p>Ὅλοι τὸν προϋπάντησαν παλιόρασα ντυμένος,<br>
			μὰ ἦταν μὲ τὴν ἀρετὴ σὰν λαμπροφορεμένος.</p>

			<p>Ἀῤῥώστησε ὁ βασιλιάς, ἀμέσως ἐν τῷ ἅμα,<br>
			καὶ τώρα ὁ Παῦλος μοναχὸς κάνει τὸ πρῶτο θαῦμα.</p>

			<p>Τὰ χέρια του ἀκούμπησε στοῦ βασιλιὰ τὴν πλάτη,<br>
			βαρειὰ ποὺ ἦταν ἄῤῥωστος ἀμέσως τότε ἰάθη.</p>

			<p>Τοῦ πρότεινε ὁ βασιλιὰς χρήματα νὰ τοῦ δώσῃ,<br>
			νὰ τὰ μοιράσῃ στοὺς πτωχούς, ψυχή του γιὰ νὰ δώσῃ.</p>

			<p>Θέλησε τότε ὁ Ὅσιος νὰ τὸν παρακινήσῃ<br>
			στ᾿ Ἅγιον Ὄρος μιὰ μονὴ νὰ τὴν ἀνακαινίσῃ.</p>

			<p>Ἐδέχθηκε ὁ βασιλιὰς τὴν πρότασι Ὁσίου,<br>
			Ξηροποτάμου ἔκτισε ναὸν μοναστηρίου.</p>

			<p>Στὸ Ἅγιον Ὄρος ἤθελε ὁ Παῦλος νὰ γυρίσῃ,<br>
			δῶρα τοῦ δίνει ὁ βασιλιὰς προτοῦ ἀναχωρήσῃ.</p>

			<p>Τίμιον δῶρον τοῦ Σταυροῦ στὸν Παῦλο εἶχε δώσει,<br>
			μὲ αἷμα τὸν Πανάγιον Χριστὸν εἶχαν καρφώσει.</p>

			<p>Εἶναι τὸ μεγαλύτερο ἀπ᾿ τὸν Σταυρὸν Κυρίου,<br>
			τεμάχιον τοῦ Γολγοθᾶ, τόπον τοῦ μαρτυρίου.</p>

			<p>Εἶναι ἕνα πῆχυ ὑψηλό, στὸ πλάτος μιὰ παλάμη,<br>
			μὲ βάρος ἑκατὸ δραχμῶν τότε τὸ εἶχαν κάμει.</p>

			<p>Μὲ δάκρυα στὰ μάτια του τὸ δέχθηκε ὁ Παῦλος,<br>
			θὰ κρίνῃ ζῶντας καὶ νεκρούς, αὐτὸς καὶ ὄχι ἄλλος.</p>

			<p>Στὸ Ἅγιον Ὄρος τὸ ἔβαλαν στὸ Ἅγιο τὸ Βῆμα,<br>
			διαταγὴ τοῦ βασιλιᾶ, γιὰ νὰ μὴν ἔχουν κρίμα.</p>

			<p>Ἐπαίνευαν τὸν Ὅσιον, πηγαίνει σ᾿ ἄλλα μέρη,<br>
			στοὺς πρόποδες τοῦ Ἄθωνα μὲ ἄλλοι καλογέροι.</p>

			<p>Βοήθησαν οἱ βασιλεῖς καὶ ἔκτισε μοναστήρι,<br>
			καὶ κάθησε αὐτὸς ἐκεῖ κι ἑξήντα καλογῆροι.</p>

			<p>Κι ἐκεῖ ἐπονομάστηκε Μονὴ Ὁσίου Παύλου,<br>
			ποὺ εὑρίσκεται ὡς σήμερα, κτίτορος τοῦ μεγάλου.</p>

			<p>Ὅταν ἐγέρασε πολύ, ἐπῆγε στοὺς πατέρες,<br>
			ποὺ τῆς ζωῆς του ἔζησε τὶς ἔσχατες ἡμέρες.</p>

			<p>Καὶ ὅταν ἔφθασε ἐκεῖ Μονὴ Ξηροποτάμου<br>
			τοὺς καλογέρους δίδαξε ποὺ ἤσανε ἐκεῖ χάμου.</p>

			<p>Τοὺς εἶπε πὼς ἐφύλαξε τὶς ἐντολὲς πατέρων,<br>
			μὲ σεβασμὸ ἀκούγανε σεβάσμιο τὸν γέρων.</p>

			<p>Πολὺ σᾶς παρακαλῶ κι ἐσεῖς νὰ φυλαχτεῖτε,<br>
			καὶ τῶν πατέρων ἐντολές, πάντοτε νὰ τηρῆτε.</p>

			<p>Γιὰ τὴν ἀγάπη τοῦ Χριστοῦ κι ὄχι δική μου γνώμη,<br>
			πληγὲς πολλὲς καὶ καημοὺς ὑπέφεραν ἀκόμη.</p>

			<p>Δὲν ὑπερηφανεύομαι ποὺ σᾶς τὰ λέω τώρα,<br>
			ἀλλὰ νὰ ὑποφέρετε τοῦ πειρασμοῦ τὴν ὥρα.</p>

			<p>Καὶ τότε ὁ δίκαιος Θεὸς ἐσᾶς θὰ στεφανώσῃ,<br>
			καὶ τὴν αἰώνια ζωὴ Ἐκεῖνος θὰ σᾶς δώσῃ.</p>

			<p>Σὰν τ᾿ ἄκουσαν οἱ Μοναχοί, ἐδάκρυσαν στὰ μάτια,<br>
			ποὺ ἔφυγε ὁ ἀρχηγός, γκρέμισαν τὰ παλάτια.</p>

			<p>Τοὺς ζήτησε συγχώρεσι, ἐδάκρυσε κι ἐκεῖνος,<br>
			τ᾿ Ἁγίου Ὄρους ἤτανε ὁ μυρωμένος κρίνος.</p>

			<p>Κοκκίνησε κι ἔλαμψε εὐθὺς τὸ πρόσωπό του,<br>
			ἔλαμπε σὰν τὸν Ἥλιο τὸ σῶμα τὸ δικό του.</p>

			<p>Καὶ πάλι ἐδοξολόγησε Τριάδα τὴν Ἁγία,<br>
			ἀγάπη καὶ ταπείνωσι τοὺς δίνει ὁδηγία.</p>

			<p>Τότε ἅπλωσε τὰ χέρια του, ἔκανε ἱκεσία,<br>
			παρέδωσε εἰς τὸν Θεὸν ψυχήν του μακαρία.</p>

			<p>Ἤτανε εἴκοσι ὀκτὼ μηνὸς τοῦ Ἰουλίου,<br>
			ἡ Ἐκκλησία μας τιμᾶ τὴν μνήμη τοῦ Ὁσίου.</p>

			<p>Τὸ ἱερό του λείψανο ἔθαψαν καλογῆροι<br>
			Ξηροποτάμου τὴν Μονή, ποὺ εἶναι μοναστήρι.</p>

			<p>Τὸ μοναστήρι φαίνεται ἀπ᾿ τὸν λιμένα Δάφνη,<br>
			καὶ πάει ὁ προσκυνητὴς μὲ δίχως νὰ τὸ ψάχνῃ.</p>

			<p>Δῶσε μας τὴν εὐχούλα σου κι ἐμᾶς Ἅγιε Παῦλε,<br>
			ἁγιορείτη Ὅσιε, ἐνάρετε, μεγάλε.</p>

			</td>
		</tr>
	</table>
</div>

<hr>

</body>

</html>