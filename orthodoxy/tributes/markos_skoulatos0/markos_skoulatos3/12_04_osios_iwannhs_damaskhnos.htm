<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Ιωάννης ο Δαμασκηνός</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Ἰωάννης ὁ Δαμασκηνός</h1>

<p style="text-align: center">4 Δεκεμβρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Τοῦ Ὁσίου ἡ Δαμασκὸς ἦταν γενέτειρά του,<br>
			γιὰ τοῦτο καὶ Δαμασκηνὸς εἶναι τὸ ὄνομά του.</p>

			<p>Σέργιο ὀνομάζανε ἁγίου τὸν πατέρα,<br>
			ἤτανε εὐσεβέστατος, καθὼς καὶ ἡ μητέρα.</p>

			<p>Ὅλοι ἦσαν μωαμεθανοὶ στῆς Δαμασκοῦ τὴν πόλι,<br>
			μόνο αὐτὸ τ᾿ ἀνδρόγυνο ξεχώριζε στὴν πόλι.</p>

			<p>Ἔμοιαζαν σὰν τριαντάφυλλα ποὖναι στὸ περιβόλι,<br>
			ἡ ἀρετὴ μοσχοβολᾶ, τοὺς ἀγαποῦσαν ὅλοι.</p>

			<p>Ἀλλόθρησκος ὁ τύραννος, τὸν Σέργιο καλάει,<br>
			τὸν κάνει πρωτοσύμβουλο, αὐτὸς νὰ κυβερνάει.</p>

			<p>Ὁ Σέργιος τὸν πλοῦτον του ἄρχισε νὰ μοιράζῃ,<br>
			καὶ αἰχμαλώτους χριστιανοὺς νὰ τοὺς ἐξαγοράζῃ.</p>

			<p>Στὸν ἑαυτόν του ὁ ἅγιος ἔκανε θυσίες,<br>
			ἔκανε ἱεραποστολὲς κι ἔκτιζε ἐκκλησίες.</p>

			<p>Γιὰ τὰ καλὰ ποὺ ἔκανε καὶ γιὰ τὴν ἀρετή του,<br>
			ὡς δῶρο τοῦ ἔδωσε ὁ Θεὸς ἕνα παιδὶ μαζί του.</p>

			<p>Καὶ τὸ παιδὶ ὀνόμασαν ἐτότε Ἰωάννη,<br>
			τῆς ἐκκλησίας ῥήτορας καὶ ποιητὴς ἐφάνη.</p>

			<p>Καὶ ὅταν ἐμεγάλωσε κι ἦρθε σὲ ἡλικία,<br>
			παρότρυνε ὁ πατέρας του εἰς τὴν φιλοσοφία.</p>

			<p>Καὶ ὁ παντογνώστης ὁ Θεὸς τὸν ἔστειλε στὴν ὥρα,<br>
			ποὺ αἰχμαλώτους χριστιανοὺς ἐκεῖ ἐφέραν τώρα.</p>

			<p>Τότε ἐκεῖ ἐβρέθηκε πατὴρ τοῦ Ἰωάννη,<br>
			εἶδε ἕναν αἰχμάλωτο τότε προτοῦ πεθάνῃ.</p>

			<p>Ἤτανε ἕνας μοναχὸς ἀπὸ τὴν Ἰταλία,<br>
			ἔκλαιγε καὶ τοῦ ἔκανε τότε παρηγορία.</p>

			<p>Τὸν ρώτησε ὁ Σέργιος, τὶ ἔπαθε καὶ κλαίει,<br>
			καὶ τότε ὁ αἰχμάλωτος ἄρχισε νὰ τοῦ λέει.</p>

			<p>Δὲν κλαίω ποὺ θὰ σκοτωθῶ τώρα αὐτὴ τὴν ὥρα,<br>
			κλαίω γιὰ τὰ σπουδάσματα ποὺ ἔμαθα ὡς τώρα.</p>

			<p>Φιλοσοφία ἔμαθα, νά, καὶ γεωμετρία,<br>
			ἀκόμα ἀριθμητικὴ καὶ τὴν ἀστρολογία.</p>

			<p>Τέλος ἀφιερώθηκα εἰς τὴν θεολογία,<br>
			ἤθελα νὰ βρῶ μαθητές, νὰ βροῦνε σωτηρία.</p>

			<p>Σὰν ἄκουσε ὁ Σέργιος λόγια τοῦ αἰχμαλώτου,<br>
			ἐσκέφτηκε διδάσκαλο νὰ ἔχῃ τῶν παιδιῶν του.</p>

			<p>Τὸν μοναχὸ αἰχμάλωτο Κοσμᾶ εἶχαν ὀνομάσει,<br>
			τὸ τάλαντο ἤθελε νὰ τὸ διπλασιάσῃ.</p>

			<p>Φοβοῦμαι τὸν δεσπότη μου, τρέμω τὴν ὥρα ἐκείνη,<br>
			μὴν κρύψω ἐγὼ τὸ τάλαντο, δικαίως θὰ μὲ κρίνῃ.</p>

			<p>Τὸν συμπονεῖ ὁ Σέργιος, στὸν ἄρχοντα πηγαίνει,<br>
			ὁ μοναχὸς αἰχμάλωτος, ἐλεύθερος νὰ γένῃ.</p>

			<p>Ἄρχοντας τοῦ τὸν ἔδωσε, εἶχε ἐλευθερία,<br>
			στὸ σπίτι τὸν ὁδήγησε, δάσκαλο στὰ παιδία.</p>

			<p>Μαζὶ μὲ γνήσιο παιδὶ ποὖχε τὸν Ἰωάννη,<br>
			ἐπῆρε κι ἕνα ὀρφανό, θετὸ τὸ εἶχε κάνει.</p>

			<p>Κοσμᾶ τὸ λέγαν τὸ παιδί, σὰν τὸ διδάσκαλό του,<br>
			καὶ τὰ ἀνέτρεφε τὰ δυὸ στὸ σπίτι τὸ δικό του.</p>

			<p>Χάρηκε τότε ὁ μοναχὸς γιὰ δύο μαθητάς του,<br>
			ποὺ ἔκαναν ὑπακοὴ εἰς τὰς διαταγάς του.</p>

			<p>Ἐσπούδαζαν στὴν ἀρετὴ μὲ φρόνημα γενναῖο,<br>
			καὶ εἶχαν τὴν ταπείνωσι, ποὖναι σπουδαῖο γιὰ νέο.</p>

			<p>Σὰν σπούδασαν οἱ μαθητὲς Κοσμᾶ εἰς τὸν πατέρα<br>
			τὸν παρακάλεσε πολὺ νὰ φύγῃ μιὰν ἡμέρα.</p>

			<p>Θέλησε εἰς τὴν ἔρημο ἐκεῖ νὰ κατοικήσῃ,<br>
			νηστεῖες καὶ μὲ προσευχὲς Θεὸν νὰ εὐχαριστήσῃ.</p>

			<p>Λυπήθηκε ὁ Σέργιος διὰ ἀποχωρισμό του,<br>
			τοῦ ἔδωσε τὴν ἄδεια καὶ χρῆμα γιὰ ἔξοδό του.</p>

			<p>Ἁγίου Σάββα τὴν Μονὴ τότε ὁ Κοσμᾶς πηγαίνει,<br>
			σ᾿ ὅλη τὴν πρόσκαιρη ζωὴ στὴ Λαύρα παραμένει.</p>

			<p>Σὲ λίγο χρόνο ἀπόθανε πατέρας τοῦ Ἰωάννη,<br>
			ποὺ τὰ παιδιά του ἐμόρφωσε, καθῆκον του εἶχε κάνει.</p>

			<p>Ὁ Λέων τότε ὁ Ἴσαυρος στὴν αὐτοκρατορία,<br>
			σὰν λιοντάρι ἐμίσησε Χριστοῦ τὴν ἐκκλησία.</p>

			<p>Εἰκονομάχος ἤτανε εἰς τοῦ Χριστοῦ θρησκεία,<br>
			ἀμέσως ὁ Δαμασκηνὸς τοῦ ᾿κανε ἐκστρατεία.</p>

			<p>Πολέμησαν Δαμασκηνὸ μὲ δόλιο τὸν τρόπο,<br>
			νὰ τόνε βλέπουν σὰν ἐχθρὸν τὰ μάτια τῶν ἀνθρώπων.</p>

			<p>Γράψανε δυὸ ἐπιστολὲς τότε εἰκονομάχοι,<br>
			κατηγοροῦν τὸν ἅγιο, ὁ βασιλιὰς νὰ μάθῃ.</p>

			<p>Σὰν διάβασε ἐπιστολές, τρέμει καὶ ὑποφέρει,<br>
			διέταξε νὰ κόψουνε Δαμασκηνοῦ το χέρι.</p>

			<p>Δεξί του χέρι κόψανε Δαμασκηνοῦ τοῦ θείου,<br>
			στὴν ἀγορὰ τὸ κρέμασαν διὰ ποινὴ ἁγίου.</p>

			<p>Ὁ ἅγιος ἐζήτησε τὸ χέρι του νὰ θάψῃ<br>
			καὶ ἀπὸ τὸ μαρτύριο ὁ πόνος του νὰ πάψῃ.</p>

			<p>Τοῦ τὄδωσε ὁ τύραννος, στὸ σπίτι του τὸ πάει,<br>
			καὶ στὴν εἰκόνα Παναγιᾶς στὴν θέση τὸ ἀκουμπάει.</p>

			<p>Ἀφοῦ τὴν παρακάλεσε μὲ ὅλη τὴν ψυχή του,<br>
			ὀλίγο ἐκοιμήθηκε μετὰ τὴν προσευχή του.</p>

			<p>Καὶ τὸ πρωὶ σὰν ξύπνησε ἤτανε κολλημένο,<br>
			τὸ δεξιὸ τὸ χέρι του ἦταν θεραπευμένο.</p>

			<p>Κι ἔψαλλε ἐγκώμια τότε στὴν Παναγία,<br>
			ποὺ γιάτρεψε τὸ χέρι του κι εὑρῆκε τὴν ὑγεία.</p>

			<p>Τὸν κάλεσε ὁ τύραννος γιὰ νὰ τὸν ἐρωτήσῃ,<br>
			τὸ χέρι ποὺ τοῦ κόψανε ποιὸς τὄχενε κολλήσει.</p>

			<p>Τ᾿ ἀπάντησε ὁ ἅγιος, ἐμένα ὁ γιατρός μου<br>
			εἶναι ὁ Ἰησοῦς Χριστὸς Κύριος καὶ Θεός μου.</p>

			<p>Σὰν τ᾿ ἄκουσε ὁ τύραννος εἶχε ἀλλάξει γνώμη,<br>
			καὶ τότε τοῦ Δαμασκηνοῦ ἐζήτησε συγγνώμη.</p>

			<p>Ἔπειτα ἔφυγε ἀπ᾿ ἐκεῖ, πάει σὲ μοναστήρι,<br>
			στ᾿ ἁγίου Σάββα τὴν Μονὴ ποὺ ζοῦνε καλογῆροι.</p>

			<p>Τὸν δέχθηκε ὁ ἡγούμενος τότε μὲ προθυμία,<br>
			ποὺ ἤτανε ὠφέλιμος κι αὐτὸς στὴν συνοδεία.</p>

			<p>Τοῦ ᾿δωσε ἕνα γέροντα νὰ τὸν καθοδηγήσῃ,<br>
			καὶ νὰ τοῦ κάνῃ ὑπακοὴ σὲ ὅλη του τὴ ζήση.</p>

			<p>Τότε ἐπῆγε ὁ ἅγιος καὶ κάθισε κοντά του,<br>
			τοὖπε μὴν κάνῃ τίποτα, χωρὶς τὴν ἄδειά του.</p>

			<p>Νὰ εἶσαι πάντα ὑπάκουος, νὰ κόψῃς θέλημά σου,<br>
			καὶ πάντα νὰ προσεύχεσαι μαζὶ μὲ δάκρυά σου.</p>

			<p>Καὶ τώρα εἰς τὰ ψυχικά, στὸν νοῦ μὴν ἐπιτρέψῃς<br>
			σὲ φαντασίες κοσμικὲς καὶ ἀπρεπεῖς τὶς σκέψεις.</p>

			<p>Μὴν ὑπερηφανεύεσαι διὰ τὴν μάθησί σου,<br>
			θὰ φεύγουνε οἱ δαίμονες μὲ τὴν ταπείνωσί σου.</p>

			<p>Γράμμα μὴν στείλει πουθενά, τοὖπε νὰ μὴν μιλάῃ,<br>
			κι ἂν κάποιος κάτι ἐρωτᾶ, μὲ λίγα νὰ ἀπαντάῃ.</p>

			<p>Ὅλα αὐτὰ ὁ ἅγιος τὰ φύλαγε στὴν πράξι,<br>
			δὲν ἔφερνε ἀντίῤῥησι κι ἦταν πολὺ ἐν τάξει.</p>

			<p>Ὁ γέροντας ποὺ ἄκουσε νὰ ψάλλῃ ὁ Ἰωάννης,<br>
			πολὺ στεναχωρήθηκε ποὺ ὑπακοὴ δὲν κάνει.</p>

			<p>Τὸν μάλωσε, τὸν ἔδιωξε καὶ ἀπὸ τὸ κελί του,<br>
			καθόλου δὲν τὸν ἤθελε γιὰ τὴν παράβασί του.</p>

			<p>Ὁ Ἰωάννης ἔκλαιγε, ἐτότε κι ἐθρηνοῦσε,<br>
			καὶ τότε ἀπὸ τὸν γέροντα συγγνώμη ἐζητοῦσε.</p>

			<p>Ἔστειλε ἕνα μοναχὸ νὰ τὸν παρακαλέσῃ,<br>
			τὸ σφάλμα αὐτὸ ποὺ ἔκανε νὰ τοῦ τὸ συγχωρέσῃ.</p>

			<p>Ἀπάντησι στὸν μοναχὸ ὁ γέροντας τοῦ δίνει,<br>
			τοὺς καμπινέδες τῆς μονῆς μὲ χέρια του νὰ πλύνει.</p>

			<p>Ἄν τὸ δεχθῇ τὸ πρόσταγμα θὰ τόνε συγχωρήσω,<br>
			εἰδάλλως δὲν τὸν δέχομαι ὅσο καιρὸ κι ἂν ζήσω.</p>

			<p>Στὴν Λαύρα ἦσαν μοναχοὶ γύρω πέντε χιλιάδες,<br>
			ἔφριξαν ὅταν τ᾿ ἄκουσαν οἱ μεσολαβητᾶδες.</p>

			<p>Μὲ μεγάλη τους ντροπὴ τὄειπαν στὸν Ἰωάννη,<br>
			πὼς τοῦ μηνάει ὁ γέροντας δουλειὰ αὐτὴ νὰ κάνῃ.</p>

			<p>Ἐκεῖνος ὅταν τ᾿ ἄκουσε πῆρε χαρὰ μεγάλη<br>
			κι ἔκανε ὑπακοὴ στὸν γέροντα του πάλι.</p>

			<p>Καὶ μέσ᾿ στὸ ἀποχωρητήριο μπαίνει τοῦ γείτονά του,<br>
			κι ἄρχισε κι ἐμόλυνε τὰ χέρια τὰ δικά του.</p>

			<p>Τὸ χέρι ποὺ τοῦ γιάτρεψε τότε ἡ Παναγία,<br>
			μὲ δίχως νὰ σιχαίνεται μολύνει ἀκαθαρσία.</p>

			<p>Ὁ γέροντας σὰν εἴδενε βαθειὰ ταπείνωσί του,<br>
			τὸν Ἰωάννη ἐθαύμασε γιὰ τὴν ὑπακοή του.</p>

			<p>Ἔτρεξε, τὸν ἀγκάλιασε, καὶ τὸν γλυκοφιλοῦσε,<br>
			ποὖχε ἀθλητὴ ὑπάκουο καὶ τὸν ὑπηρετοῦσε.</p>

			<p>Τὸν συγχωρεῖ ὁ γέροντας, ὅμως τὸν διατάζει,<br>
			νὰ σιωπᾶ καὶ ἑαυτὸν νὰ μὴν ἐγκωμιάζῃ.</p>

			<p>Σὲ λίγες ἡμέρες στὸν ὕπνο του βλέπει τὴν Παναγία,<br>
			ποὺ ἐρώτησε τὸν γέροντα τότε μὲ ἀπορία.</p>

			<p>Γιατὶ ἔφραξες γλυκὸ νερὸ ποὺ ἔτρεχε ἀπ᾿ τὴ βρύσι,<br>
			δὲν τ᾿ ἄφησες ἐλεύθερο ψυχὲς γιὰ νὰ ποτίσῃ;</p>

			<p>Σὰν ξύπνησε ὁ γέροντας μετὰ τὴν ὀπτασία,<br>
			ἐκτέλεσε παραγγελιὰ ποὺ τοῦ ᾿πε ἡ Παναγία.</p>

			<p>Μετάνοια στὸν ἅγιο κάνει ὁ γέροντάς του,<br>
			παιδὶ Χριστοῦ ὑπακοὴ λέγει τὸ ὄνομά του.</p>

			<p>Τὸν στέλνει Ἱερουσαλήμ κήρυγμα ν᾿ ἀρχίσῃ,<br>
			γιατὶ τὸ πνεῦμα ἅγιο τὸν ἔχενε φωτίσει.</p>

			<p>Τοῦ ζήτησε συγχώρησι τότε ὁ γέροντάς του,<br>
			ἂν τόνε στεναχώρεσε ποὺ ἔμενε κοντά του.</p>

			<p>Ἔγραψε ὕμνους ἀρκετοὺς ποὺ ψάλλει ἡ Ἐκκλησία,<br>
			ἀκόμα καὶ τροπάρια ποὺ γράφουν τὰ βιβλία.</p>

			<p>Δὲν ἤτανε ὡς συγγραφεὺς ὁ Ἰωάννης μόνο,<br>
			ἤτανε ὑποστηρικτὴς τῶν ἱερῶν εἰκόνων.</p>

			<p>Ἔλεγε γιὰ ἀγράμματους ἡ ἱερὰ εἰκόνα,<br>
			διδάγματα ἔχει πολλὰ ποὺ μένουν στὸν αἰώνα.</p>

			<p>Ἡ κάλαμος Δαμασκηνοῦ γιὰ τοὺς εἰκονομάχους,<br>
			ἤτανε ὅπλο ἰσχυρὸ ποὺ κέρδιζε τὴν μάχη.</p>

			<p>Καὶ τὸν Κοσμᾶ τὸν εἴχενε πνευματικὸ ἀδελφό του,<br>
			τὸν εἶχε πάντα βοηθὸ καὶ ἦτανε στὸ πλευρό του.</p>

			<p>Κι αὐτὸν τὸν χειροτόνησε τότε ὁ πατριάρχης,<br>
			ἐπίσκοπο τῆς Μαϊουμᾶ τὴν Ἐκκλησία νἄρχῃ.</p>

			<p>Προσκύνησι ἐκήρυττε τῶν ἱερῶν εἰκόνων,<br>
			λατρεία ἐπιτρέπεται εἰς τὸν Θεὸν καὶ μόνον.</p>

			<p>Στὴ γῆ ὁ Ὅσιος ἔζησε ἑκατὸν τέσσερα χρόνια,<br>
			κι ἐπῆγε στὸν παράδεισο, νὰ χαίρεται αἰώνια.</p>

			<p>Ἦταν ὅταν κοιμήθηκε τέσσερις Δεκεμβρίου,<br>
			ἡ Ἐκκλησία μας τιμᾶ τὴν μνήμη τοῦ ἁγίου.</p>

			<p>Ἐδούλεψες γιὰ τὸ Χριστὸ Δαμασκηνὲ Ἰωάννη,<br>
			πληρώθηκε ὁ κόπος σου μὲ αἰώνιο στεφάνι.</p>

			</td>
		</tr>
	</table>
</div>

<hr>

</body>

</html>