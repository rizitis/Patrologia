<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Γεώργιος Χοζεβίτης</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Γεώργιος Χοζεβίτης</h1>

<p style="text-align: center">8 Ἰανουαρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Ἡ μνήμη του ἑορτάζεται 8 Ἰανουαρίου,<br>
			ἡγούμενου τοῦ Χοζεβᾶ, Ὁσίου Γεωργίου.</p>

			<p>Κύπριος στὴν καταγωγή, κι οἱ εὐσεβεῖς γονεῖς του<br>
			μὲ περιουσία μέτρια περνοῦσαν τὴν ζωή τους.</p>

			<p>Εἶχε καὶ ἄλλον ἀδελφό, τὸν λέγαν Ἡρακλείδη,<br>
			πῆγε Ἱεροσόλυμα κι ἔκανε ταξίδι.</p>

			<p>Στὸν Ἰορδάνη προσκυνᾶ καὶ Λαύρα Καλαμῶνος·<br>
			ἔγινε ἐκεῖ καλόγηρος, εὐλογημένος μόνος.</p>

			<p>Ἔμεινε ὁ Γεώργιος μονάχος του στὸ σπίτι,<br>
			γονεῖς του ἀπεβίωσαν, εἶχε μεγάλη λύπη.</p>

			<p>Ἐμάζεψε τὰ πράγματα ποὺ εἶχε κληρονομήσει<br>
			κι ἐπῆγε μ᾿ ἕνα θεῖο του, μαζί του γιὰ νὰ ζήσῃ.</p>

			<p>Μονάκριβη ὁ θεῖος του εἶχε μιὰ θυγατέρα,<br>
			νὰ τὴν παντρέψει ἤθελε μὲ Γιῶργο μιὰν ἡμέρα.</p>

			<p>Δὲν ἤθελε ὁ Γιῶργος νὰ παντρευτῇ ἀρνιόταν<br>
			καὶ πάντοτε τὰ κοσμικὰ ὅλα ἀποστρεφόταν.</p>

			<p>Ἔφυγε ἀπὸ τὸ νησὶ, Ἁγίους Τόπους φτάνει<br>
			ἦταν παντοῦ προσκυνητής, μὰ καὶ στὸν Ἰορδάνη.</p>

			<p>Στὴν Καλαμῶνος τὴν Μονὴ βρῆκε τὸν ἀδελφό του<br>
			τὸν πῆγε στὸν ἡγούμενο, τὸν εἶχε στὸ πλευρό του.</p>

			<p>Τὸν κράτησε ὁ γέροντας, τοῦ εἶπε τὶ νὰ κάμῃ<br>
			ἕνα κανάτι μὲ νερὸ νὰ φέρῃ ἀπὸ τὸ ποτάμι.</p>

			<p>Ὁρμητικὸ μὲ καλαμιὲς ἦταν τὸ ποταμάκι<br>
			γυρίζει αὐτὸς χωρὶς νερό· φοβήθηκε λιγάκι.</p>

			<p>Γιατί, τοῦ λέγει ὁ γέροντας, ἄργησες στὸ ποτάμι;<br>
			τότε γιὰ τιμωρία του ἐσκέφθη τὶ νὰ κάμῃ.</p>

			<p>Στὴν κεφαλὴ τὸν χτύπησε μὲ τὸ δεξί του χέρι<br>
			τὸ χέρι ἔμεινε ξερό, πονοῦσε, ὑποφέρει.</p>

			<p>Ἥμαρτον, λέγει στὸ παιδί, τότε ὁ γέροντάς του<br>
			τοῦ ζήτησε συγχώρησι καὶ ἔκλαιγε μπροστά του.</p>

			<p>Γέροντας τότε καὶ παιδὶ προσεύχονται οἱ δύο,<br>
			τὸ χέρι ἔγινε καλὰ στοὺς τάφους τῶν ἁγίων.</p>

			<p>Φοβήθηκε ὁ Γεώργιος τότε κενοδοξία<br>
			μὲ ἀδελφό του ἀντάμωσε κι εὑρῆκε ἡσυχία.</p>

			<p>Πάντοτε συμφωνούσανε σὲ ὅλη τὴν ζωήν τους<br>
			δὲν μαγειρεῦαν φαγητὰ γιὰ τὴν διατροφήν τους.</p>

			<p>Τὰ ἀποφάγια μάζευαν ὅλα σὲ μιὰ λεκάνη<br>
			πατέρες ποὺ περίσσευαν δικό τους τὸ καζάνι.</p>

			<p>Φωτιὰ ποτὲ δὲν ἄναψαν, ἔκαναν συμφωνία,<br>
			μόνον στοὺς ξένους πήγαιναν γιὰ φιλοξενία.</p>

			<p>Ἀνέστησαν ἕνα παιδὶ ποὺ εἶχε ξεψυχήσει,<br>
			ἐπροσευχήθηκαν θερμὰ καὶ τὸ παιδὶ εἶχε ζήσει.</p>

			<p>Μὲ εἰρήνη καὶ εὐλάβεια περνοῦσαν τὴν ζωήν τους,<br>
			ὑπακοή, ταπείνωσις, ἦταν ἡ διαγωγή τους.</p>

			<p>Ὁ Ἡρακλείδης πέθανε στὰ ἑβδομήντα χρόνια<br>
			ἀνέβηκε στὸν οὐρανό, ἐκεῖ νὰ ζῇ αἰώνια.</p>

			<p>Στὴν ἐκκλησία ἔψαλλε μὲ ταπεινοφροσύνη,<br>
			ὁ Ἡρακλείδης ἀνάξιο τὸν ἑαυτό του κρίνει.</p>

			<p>Στεκότανε σὲ μιὰ γωνιὰ μέσα στὴν ἐκκλησία,<br>
			ἐδιάβαζε ἐκεῖ ψαλμοὺς ὡς τὴν ἀκολουθία.</p>

			<p>Καὶ ὁ πατὴρ Γεώργιος ἔμεινε στὸ κελλί του,<br>
			καὶ ἔκλαιγε τὸν ἀδελφὸ γιὰ τὴν κοίμησί του.</p>

			<p>Ἡγούμενος τοῦ Χοζεβᾶ τότε στὸ μοναστήρι<br>
			πέθανε καὶ τὸν θάψανε μέσα στὸ κοιμητήρι.</p>

			<p>Ἐτότε ὁ Γεώργιος στὸν Χοζεβᾶ πηγαίνει<br>
			ἡγούμενος Λεόντιος μαζί του συντυχαίνει.</p>

			<p>Κατοίκησε σ᾿ ἕνα κελλὶ καὶ εἶχε γιὰ τροφή του<br>
			τὰ ἀποφάγια ἔτρωγε καὶ ζοῦσε τὸ κορμί του.</p>

			<p>Εἰς τὰ κελιὰ τοῦ Χοτζεβᾶ ἔκανε ὁμιλία<br>
			γιὰ Κύριον Ἰησοῦ Χριστὸ θεία διδασκαλία.</p>

			<p>Στερέωνε τοὺς χριστιανοὺς πολλὰ τὰ θαύματά του.<br>
			ἐδιαλαλοῦσαν οἱ πιστοὶ τὰ κατορθώματά του.</p>

			<p>Ἄνθρωπος ἤτανε κι αὐτὸς ἔπρεπε νὰ πεθάνῃ,<br>
			ἔχαιρε ἡ ψυχούλα του, τὸ χρέος του εἶχε κάνει.</p>

			<p>Μὲ ἐλαφριὰ ἀσθένεια ἔπεσε καὶ ἐκοιμήθη,<br>
			στὸν οὐρανὸ μὲ ἁγίους ἐκεῖ συναριθμήθη.</p>

			<p>Ἐφίλησε τοὺς ἀδελφούς, ἀποχαιρετιστῆκαν,<br>
			γιὰ τελευταία πιὰ φορὰ χέρι του ἀσπαστῆκαν.</p>

			<p>Στὶς τελευταῖες του στιγμὲς μαζὶ μὲ εὐλογία<br>
			δύο τρεῖς λέξεις ψέλισε, δική του ὁμιλία.</p>

			<p>«Τώρα ψυχή μου ἔξελθε, πήγαινε ἐν Κυρίῳ»<br>
			μὲ τὴν βοήθεια τοῦ Θεοῦ τελείωσε τὸν βίο.</p>

			<p>Εἶπε τὸν λόγο τρεῖς φορὲς καὶ βγῆκε ἡ ψυχή του<br>
			κι ἐπῆγε στὰ οὐράνια, νἄχομεν τὴν εὐχή του.</p>

			<p>Μὲ λίγα λόγια γράψαμε γέροντα τὸν πρεσβύτη<br>
			βρίσκεται στὴν Ἁγία γῆ Μονὴ τοῦ Χοζεβίτη.</p>

			<p>Τὸ ἱερό του λείψανο θάψαν τὴν ἄλλη μέρα<br>
			ποὺ ἡ ψυχή του ἔφυγε λευκὴ σὰν περιστέρα.</p>

			</td>
		</tr>
	</table>
</div>

<hr>

</body>

</html>