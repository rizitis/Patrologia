<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Αθανάσιος Χριστιανουπόλεως</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Ἀθανάσιος Χριστιανουπόλεως</h1>

<p style="text-align: center">17 Μαΐου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Γεννήθηκε ὁ ἅγιος σὲ χωριὸ τῆς Τριφυλίας,<br>
			«Χριστιάνοι» λένε τὸ χωριὸ τῆς ἔξω Ἀρκαδίας.</p>

			<p>Γονεῖς ὀνομαζόντανε, Ἀνδρέας καὶ Εὐφροσύνη,<br>
			εἴχανε χάρι τοῦ Θεοῦ, γεμάτοι καλοσύνη.</p>

			<p>Τὸν λέγανε Ἀναστάσιο, εἶχε καὶ τρία ἀδέλφια,<br>
			ἀγάπη εἶχαν ὅλοι τους, δὲν ἐχαλοῦσαν κέφια.</p>

			<p>Ἦταν ἐνάρετο παιδὶ μικρὸ στὴν ἡλικία,<br>
			νὰ μάθῃ πάντα ἐφρόντιζε γιὰ τοῦ Χριστοῦ θρησκεία.</p>

			<p>Εἰλικρινῆ ἐξομολόγησι καὶ Θεία Κοινωνία<br>
			εἶχεν ὁ Ἀναστάσιος τὸν πόθον στὴν καρδία.</p>

			<p>Ἤτανε ἡ χάρις τοῦ Θεοῦ παντοτινὰ κοντά του,<br>
			τὸ πρόσωπό του ἔλαμπε ἀκόμα κι ἡ καρδιά του.</p>

			<p>Τὴν κλίσι ποὺ εἶχε στὸν Θεὸν ἔβλεπαν οἱ γονεῖς του,<br>
			θέλουν νὰ τὸν παντρέψουνε, νὰ ζήσουνε μαζί του.</p>

			<p>Μὲ ἐνάρετες καὶ πλούσιες θέλουν νὰ τὸν παντρέψουν,<br>
			καὶ νὰ δεχθῇ τὸν βίαζαν, μὴν τὸν καλογερέψουν.</p>

			<p>Ἀλλὰ ὁ Ἀναστάσιος ἐγύρευεν αἰτίες,<br>
			προβάλλει πάντα ἄρνησι καὶ δικαιολογίες.</p>

			<p>Γονεῖς τὸν ἀῤῥαβώνιασαν παρὰ τὴ θέλησί του,<br>
			μὲ κόρη ἄρχοντα Πατρῶν νὰ νυμφευθῇ μαζί του.</p>

			<p>Ὅμως ὁ Ἀναστάσιος κάνει τὴν προσευχή του,<br>
			ποιὸ εἶναι θέλημα Θεοῦ νὰ βάλῃ στὴν ψυχή του.</p>

			<p>Ὁρίζει ὁ πατέρας του τὴν ἡμερομηνία,<br>
			ὁ γιός του γιὰ νὰ παντρευτῇ τότε ἐν συντομίᾳ.</p>

			<p>Βλέπει τότε σὲ δύσκολη θέσι τὸν ἑαυτόν του,<br>
			ἐμπόδιο τοῦ ἔβαναν ἁγίου στὸν σκοπό του.</p>

			<p>Σεβόταν πάντα τοὺς γονεῖς, ὑπακοὴ τοὺς κάνει,<br>
			δὲν θέλει μὲ ἀνυπακοὴ ποτὲ νὰ τοὺς πικράνῃ.</p>

			<p>Γίνεται πάλη φοβερὴ μέσα εἰς τὴν καρδιά του<br>
			προσεύχεται εἰς τὸν Θεὸν νὰ κάνῃ θέλημὰ Του,<br>
			εἰς τὴν ζωήν του ὁ ἅγιος τὸν ἔχει στήριγμά του.</p>

			<p>Χρήματα δίνουν οἱ γονεῖς τότε στὸν Ἀναστάση,<br>
			τὰ νυμφικὰ στὸ Ναύπλιο νὰ πάῃ ν᾿ ἀγοράσῃ.</p>

			<p>Ἔφυγε γιὰ τὸ Ναύπλιο μαζὶ μὲ συνοδούς του,<br>
			ἀφοῦ ἀποχαιρέτησε στὸ σπίτι τοὺς γονεῖς του.</p>

			<p>Στὸ δρόμο ποὺ ἐβάδιζαν κάνει τὴν προσευχή του,<br>
			σὲ Παναγίας ἐκκλησιὰ εἰς τὴν διαδρομή του.</p>

			<p>Προσεύχεται στὴν Παναγιὰ καὶ ἅγιο Ἰωάννη,<br>
			προστάτη του τὸν εἶχε τὸ θαῦμα του νὰ κάνῃ.</p>

			<p>Εἶπε εἰς τοὺς συντρόφους του μπροστὰ νὰ προχωροῦνε,<br>
			καὶ εἰς τὴν πόλι Ναύπλιο ἐκεῖ ν᾿ ἀνταμωθοῦνε.</p>

			<p>Σὰν ἔφτασε στὸ Ναύπλιο τὰ νυμφικὰ ψωνίζει,<br>
			μαζὶ μὲ τοὺς συντρόφους του μιὰ ἀγωνία ἀρχίζει.</p>

			<p>Ἔφτασε ἡ παραμονὴ γιὰ ν᾿ ἀναχωρήσουν,<br>
			τὴν νύκτα δὲν ἐμπόρεσαν τὰ μάτια τους νὰ κλείσουν.</p>

			<p>Κατὰ τὰ ξημερώματα πρὶν γίνῃ ἡ πρωΐα,<br>
			μὲ καλοσύνη βρέθηκε ἐμπρός του ἡ Παναγία.</p>

			<p>Τὸν εἶδε σὰν Ἐπίσκοπο καὶ στὴν προσωνυμία<br>
			τὸν εἶπε Ἀθανάσιο, κι ἔκανε προφητεία.</p>

			<p>Ἡ Θεοτόκος ἔπειτα τοῦ δίνει ὁδηγία,<br>
			νὰ στείλῃ μὲ τοὺς δούλους του στὴν πατρικὴ οἰκία.</p>

			<p>Τὰ νυμφικὰ ποὺ ἀγόρασε νὰ τὰ φορέσῃ ἡ κόρη,<br>
			νὰ τὰ ἔχῃ ὅταν παντρευτῇ μὲ ἕτερο ἀγόρι.</p>

			<p>Σὺ εἰς Κωνσταντινούπολι ὁδὸν νὰ συνεχίσῃς<br>
			νὰ λάβῃς ἀπὸ τὸν Θεὸν ὅ,τι ἔχει εὐδοκήσει.</p>

			<p>Ὁ Ἅγιος ἐξύπνησε μὲ δάκρυα στὰ μάτια,<br>
			δοξολογοῦσε τὸν Θεὸν τοῦ οὐρανοῦ παλάτια.</p>

			<p>Ἐχάρηκε πάρα πολὺ ἐκείνη τὴν ἡμέρα,<br>
			καὶ σφραγισμένη ἐπιστολὴ ἔστειλε στὸν πατέρα.</p>

			<p>Τοῦ ἔγραφε τὰ νυμφικὰ νὰ δώσῃ εἰς τὴν κόρη,<br>
			κι ὅτι τὸν Ἀναστάσιο δὲν θὰ ἐξαναθώρῃ.</p>

			<p>Ἐλεύθερη τὴν ἄφησε, ἄνδρα της γιὰ νὰ πάρῃ,<br>
			νὰ ζήσουνε χρυσὴ ζωὴ κατὰ Θεὸν μακάρι.</p>

			<p>Ἔδιωξε ὑπηρέτες του, δὲν κάθισαν μαζί του,<br>
			τοὺς εἶπε πῶς θὰ μείνῃ ἐκεῖ γιὰ μιὰ ὑπόθεσί του.</p>

			<p>Τριάντα πέντε ἦταν ἐτῶν ποὺ ἔφυγε γιὰ τὴν Πόλι,<br>
			στὸν πατριάρχη Γαβριὴλ λέει ἱστορία ὅλη.</p>

			<p>Ἐθαύμασε τὸ ἦθος του, τρόπους καὶ μόρφωσί του,<br>
			στὸ μέγαρο ὁ Γαβριὴλ τὸν κράτησε μαζί του.</p>

			<p>Σὰν λίγες μέρες πέρασαν, ἔγινε ἡ κουρά του,<br>
			λέγεται Ἀθανάσιος τώρα τὸ ὄνομά του.</p>

			<p>Ἕδρα Χριστιανουπόλεως ἐχήρευσε κατόπιν,<br>
			ζητούσανε Ἐπίσκοπο οἱ χριστιανοὶ ἀνθρῶποι.</p>

			<p>Ψηφίζουν Ἀθανάσιο χωρὶς τὴ θέλησί του,<br>
			ἀρχιερέας ἔγινε γιὰ ὅλη τὴ ζωή του.</p>

			<p>Σὰν λειτουργοῦσε ὁ Ἅγιος μέσα στὴν ἐκκλησία,<br>
			εἶχε φρικτὴ συναίσθησι στὴ θεία Λειτουργία.</p>

			<p>Ἀκόμα καὶ τοὺς χριστιανοὺς ὅταν τοὺς εὐλογοῦσε<br>
			ἀστέρι ἄσπρο λαμπερὸ κι ὁ κόσμος ἐκοιτοῦσε.</p>

			<p>Θέλησε κάποιος νὰ τοῦ πῇ τὶ εἶδε μὲ τὸ μάτι,<br>
			ἐκεῖνος τὸν διάψευσε πῶς ἦν ὀφθαλμαπάτη.</p>

			<p>Οἱ Ἐνετοὶ μὲ τρόπους τους ἐκλεῖναν τὰ σχολεῖα,<br>
			καὶ ἔμειναν ἀμόρφωτα τῶν χριστιανῶν παιδία.</p>

			<p>Τὸ ἔκαναν ἐπίτηδες γιὰ νὰ προσηλυτίσουν<br>
			καὶ εὔκολα στὸν παπισμὸ ὅλους νὰ τοὺς γυρίσουν.</p>

			<p>Συντήρησε ὁ Ἐπίσκοπος τὰ παλαιὰ σχολεῖα<br>
			κι νέοι μένουν σταθερὰ εἰς τὴν Ὀρθοδοξία.</p>

			<p>Ἐζοῦσε θεληματικὰ ἐγκράτεια καὶ φτώχεια,<br>
			καὶ στοὺς πτωχοὺς ἐμοίραζε ὅταν τοῦ δίναν γρόσια.</p>

			<p>Εἶχε ἐπαφὴ μὲ Ἐνετούς, τοὺς ἔκανε παρέα<br>
			καὶ τότε τὰ ἐνδύματα φοροῦσε τὰ ὡραῖα.</p>

			<p>Τὸ σῶμα ἐσωτερικὰ ὅμως ἐτυραννοῦσε<br>
			τρίχινα ροῦχα καὶ σκληρὰ καὶ φτωχικὰ φοροῦσε.</p>

			<p>Φιλοξενοῦσε ἄρχοντες, τοὺς ἔκανε τραπέζι,<br>
			νόστιμα εἶχε φαγητά, γλυκὰ σὰν πετιμέζι.</p>

			<p>Ὅταν ἔμενε μόνος του, ξερὸ ψωμὶ μασοῦσε,<br>
			καὶ λίγα χόρτα ἀλάδωτα ἔτρωγε καὶ πεινοῦσε.</p>

			<p>Στρωμένο τὸ κρεβάτι του πάντα λαμποκοποῦσε,<br>
			μιὰ ψάθα εἶχε καταγῆς, τὸ σῶμα τυραννοῦσε.</p>

			<p>Νύκτα, τὸ μεγαλύτερο, στὴν προσευχὴ περνοῦσε,<br>
			γιὰ ποίμνιον καὶ ἑαυτὸν Θεὸν παρακαλοῦσε.</p>

			<p>Πῆγε στὴν Μεγαλόπολι νὰ κάνῃ Λειτουργία,<br>
			στὴν λίμνη μέσα βάτραχοι ἔκαναν φασαρία.</p>

			<p>Τὴν νύκτα ἦταν ξυπνητός, κοιμήθηκε κατόπιν,<br>
			τοῦ λέγαν ἂν κοιμήθηκε οἱ χριστιανοὶ ἀνθρῶποι.</p>

			<p>Καὶ χαριεντιζόμενος, λέγει νὰ βουβαθοῦνε<br>
			οἱ βάτραχοι ἐφώναζαν τὰ βλέφαρα δὲν κλειοῦνε.</p>

			<p>Παύσανε νὰ φωνάζουνε ἐτότε τὰ βατράχια,<br>
			πήγανε καὶ σώπασαν ὅλα μέσα στὰ βράχια.</p>

			<p>Δυὸ χρόνια ἔμειναν βουβὰ βατράχια νὰ φωνάζουν,<br>
			τὴ λέξι ἀκούσανε βουβὰ καὶ παύσανε νὰ κράζουν.</p>

			<p>Στὸ πανηγύρι πόλεως ξανάρθε ὁ Δεσπότης,<br>
			γιὰ τὰ βατράχια ἂν φώναζαν ἐρώτησε ἐν πρώτοις.</p>

			<p>Τοὖπαν, πανιερώτατε, εἶπες νὰ βουβαθοῦνε,<br>
			δυὸ χρόνια εἶναι ἄφωνα, καθόλου δὲν μιλοῦνε.</p>

			<p>Καὶ τότε λέγει ὁ Ἅγιος, «ὤ, τὰ εὐλογημένα»<br>
			τὴ λέξι αὐτὴν ποὺ ἄκουσαν ἔκραξαν ταιριασμένα.</p>

			<p>Χρόνια εἴκοσι τέσσερα ἐποίμανε τὴν ποίμνη,<br>
			χρονῶν ἑβδομήντα καὶ ἑνὸς τὸν κόσμο ἐδῶ ἀφήνει.</p>

			<p>Ἀῤῥώστησε καὶ πέθανε εἶχε Θεοῦ τὴν χάρι,<br>
			μοσχοβολοῦσε στὴ ζωὴ σωστὸ μαργαριτάρι.</p>

			<p>Καὶ τώρα λίγα θαύματα συνέχεια θὰ ποῦμε,<br>
			ποὺ ἔκανε ὁ Ἅγιος, νὰ τὰ διηγηθοῦμε.</p>

			<p>Μιὰ μάγισσα σ᾿ ἕνα χωριὸ, ἐκάλεσε μιὰ ἡμέρα,<br>
			νὰ σταματήσῃ μάγια της, εἶπε στὴν θυγατέρα.</p>

			<p>Τῆς ἔβαλε ἐπιτίμιο γιὰ νὰ μετανοήσῃ,<br>
			καὶ χρονικὸ διάστημα γιὰ νὰ τὸν συναντήσῃ.</p>

			<p>Ἀῤῥώστησε ὁ Ἅγιος, ἀκούστηκε στὴν πόλι<br>
			λυπήθηκαν οἱ ἄνθρωποι κι ἡ μάγισσα ἀκόμη.</p>

			<p>Καὶ τότε φεύγει ἡ μάγισσα νὰ τὸν παρακαλέσῃ,<br>
			νὰ λύσῃ ἐπιτίμιον καὶ νὰ τὴν συγχωρήσῃ.</p>

			<p>Σὰν ἔφτασε ἡ μάγισσα σ᾿αὐτὴν τὴν πολιτεία,<br>
			στὸ δρόμο εἶδε ἄξαφνα Ἀθανασίου κηδεία.</p>

			<p>Ἐκραύγαζε ἡ μάγισσα, ὅλοι συγκινηθῆκαν,<br>
			κι ἀμέσως μὲ τὸ λείψανο ἐμπρὸς της ἐσταθῆκαν.</p>

			<p>Κι ἔλεγε στὸν Ἅγιο, τώρα ποιὸς θὰ μὲ συγχωρήσῃ,<br>
			τὴν φοβερὴ ἁμαρτία μου νὰ μοῦ τὴν συγχωρήσῃ;</p>

			<p>Καὶ σὰν νὰ ἦταν ζωντανὸς θαυμάσια προσφέρει<br>
			σήκωσε καὶ τὴν εὐλογεῖ μὲ τὸ δεξί του χέρι.</p>

			<p>Καὶ ὅταν τὴν εὐλόγησε καὶ πῆρε τὴν εὐχή του,<br>
			τὸ χέρι του ξανάφερε στὴν θέση τὴν δική του.</p>

			<p>Ὁ κόσμος ὅλος τρόμαξε μὲ τὸ μεγάλο θαῦμα<br>
			ὅλοι· Κύριε, ἐλέησον, φωνάξαν ἐν τῷ ἅμα.</p>

			<p>Τὸ Ἅγιόν του Λείψανο μετέφεραν τοῦ Ἁγίου,<br>
			βρίσκεται εἰς τὴν Ἱερὰν Μονὴ Προδρόμου τοῦ Τιμίου.</p>

			<p>Θαύματα ἔγιναν πολλὰ μὲ Λείψανο Ἁγίου,<br>
			ὅσοι τὸν παρακάλεσαν μὲ πίστι τοῦ Κυρίου.</p>

			<p>Ἀκρίδες καταστρέφανε ἀμπέλια, περιβόλια,<br>
			ἀκόμα τὰ ἀγριόχορτα, τὰ εἶχαν φάει ὅλα.</p>

			<p>Μὲ πίστι ἐλιτάνευσαν Ἀθανασίου κάρα,<br>
			ἀκρίδες τότε φύγαν,ε τὶς ἔπιασε ἀντάρα.</p>

			<p>Ἀπὸ τὴν Χριστιανούπολι πῆραν τὸ Λείψανό του,<br>
			Προδρόμου Ἱερὰ Μονὴ εἶχε προορισμό του.</p>

			<p>Οἱ χριστιανοὶ τὸ πήρανε ἀπὸ τὴν Ἀρκαδία,<br>
			καὶ θέλησαν νὰ τὸ ἔχουνε ὑπὸ τὴν προστασία.</p>

			<p>Συμφώνησαν, τὸ φόρτωσαν σ᾿ ἕνα γαϊδουράκι,<br>
			Μονὴ Προδρόμου στάθηκε ποὖναι μοναστηράκι.</p>

			<p>Ἅγιε Ἀθανάσιε, νὰ ἔχωμε τὴν εὐχή σου,<br>
			γιὰ ὅλη τὴν Ἑλλάδα μας κάνε τὴν προσευχή σου.</p>

			</td>
		</tr>
	</table>
</div>

<hr>

</body>

</html>