<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Φώτιος ΚΠόλεως ο Μέγας</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Φώτιος ΚΠόλεως ὁ Μέγας</h1>

<p style="text-align: center">6 Φεβρουαρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Εἰς τὴν Κωνσταντινούπολιν ὁ ἅγιος ἐγενήθη·<br>
			τὸ ὄνομά του Φώτιος, ἀπὸ γονεῖς ἐκλήθη.</p>

			<p>Σέργιος τοῦ πατέρα του ἦταν τὸ ὄνομά του<br>
			Σπαθάριος ἐξακουστὸς ἦν τὸ ἀξίωμά του.</p>

			<p>Καὶ τῆς μητέρας ὄνομα τὴν λέγανε Εἰρήνη,<br>
			φιλόθεος, φιλάρετος, ἦν χριστιανὴ ἐκείνη.</p>

			<p>Ἤσανε φιλομόναχοι γονεῖς μικροῦ Φωτίου,<br>
			εἶχαν τιμὴ καὶ δέχτηκαν στέφανο μαρτυρίου.</p>

			<p>Χάρισμα εἶχεν ὁ Φώτιος, ἀπ᾿ τὸν Θεὸ σοφία<br>
			ῥητορικὴ καὶ ποίηση μὰ καὶ φιλοσοφία.</p>

			<p>Εἰς τὴν Κωνσταντινούπολιν τὸν κάναν πατριάρχη,<br>
			θρόνο τὸν πατριαρχικὸν τὸν ἔβαλαν νὰ ἄρχῃ.</p>

			<p>Τὸ μέγα αὐτὸ ἀξίωμα δὲν τὸν ἐνθουσιάζει<br>
			μηδὲν ἀπὸ ταπείνωσι στὸν ἑαυτό του βάζει.</p>

			<p>Στὸν θρόνο σὰν ἀνέβηκε τὸν πατριαρχικόν του,<br>
			ἐργάστηκεν ὁ Φώτιος σκληρὰ στὸν ἑαυτόν του.</p>

			<p>Εἰκονομάχοι παπικοὶ κι ἄλλες πολλὲς αἱρέσεις,<br>
			φρόντιζε νὰ ἐξαφανιστοῦν, νὰ φύγουν ἀπ᾿ τὴ μέση.</p>

			<p>Στὸ Σύμβολον τῆς Πίστεως ἔλεγαν μὲ τὸ στόμα,<br>
			τὸ ἅγιον ἐκπορεύεται καὶ ἐκ τοῦ Υἱοῦ ἀκόμα.</p>

			<p>Πόλεμο κάνει ὁ Φώτιος γιὰ τὶς καινοτομίες,<br>
			ποὺ ὁ Πάπας τότε θέλησε μάχη στὶς ἐκκλησίες.</p>

			<p>Ἔγινε τότε πόλεμος ἐκεῖνες τὶς ἡμέρες,<br>
			τριακόσιοι καὶ δέκα ὀκτὼ συνήχθησαν πατέρες.</p>

			<p>Ἡ πρώτη Οἰκουμενικὴ Σύνοδος μέσ᾿ στὴν Πόλιν,<br>
			τὸν Φώτιον ἐψήφισαν τότε οἱ πατέρες ὅλοι.</p>

			<p>Ὁ Πάπας ὅταν ἔμαθε τὴν ψήφισιν Φωτίου,<br>
			ἐθύμωσε κι ἐφρύαξε μὲ πρόσωπο θηρίου.</p>

			<p>Συγκάλεσε τοὺς δυτικοὺς ἐπίσκοπους στὴν Ῥώμη,<br>
			θέλησε νὰ ἐκδικηθῇ τὸν Φώτιον ἀκόμη.</p>

			<p>Ἀπήντησε μὲ Σύνοδο ἀμέσως ἡ Ὀρθοδοξία<br>
			καὶ ἀναθεματίσανε πάπα κακοδοξία.</p>

			<p>Ἀνέκαθεν οἱ δυτικοὶ τὸν Φώτιον μισοῦνε,<br>
			ποὺ τὴν ἀλήθεια ἔλεγε, δὲ θέν᾿ νὰ τὸν ἀκοῦνε.</p>

			<p>Μὲ τὶς αἱρέσεις ἔσχισαν χιτώνα τοῦ Κυρίου·<br>
			τ᾿ Ἅγιον Πνεῦμα φώτιζε διάνοιαν Φωτίου.</p>

			<p>Μεγάλη μάχη ἔγινε γιὰ τὴν Ὀρθοδοξία,<br>
			καὶ τότε ἐκθρονίζουνε Φώτιον ἀπὸ τὴν Ἐκκλησία.</p>

			<p>Τὸν ἔκλεισαν σὲ μία μονή, εἰς τὴν Ἁγίαν Σκέπη,<br>
			σὰν νὰ ἦταν δῆθεν ἔνοχος κι ὅτι αὐτὸ τοῦ πρέπει.</p>

			<p>Οἱ χριστιανοὶ ἐκλάψανε κι ὅλη ἡ Ἐκκλησία,<br>
			τὸν πατριάρχη Φώτιον ποὺ ἔβαλαν τιμωρία.</p>

			<p>Ἔκαναν ψευτοσύνοδο οἱ παπικοὶ στὴν Ῥώμη,<br>
			κι ἀφορίζει Φώτιον, πάπας ἐκεῖ ἀκόμη.</p>

			<p>Μισούσανε τὸν Φώτιο ποὺ ἔλεγε τὴν ἀλήθεια,<br>
			ἔλεγχε τοὺς αἱρετικοὺς ποὺ ἔλεγαν παραμύθια.</p>

			<p>Κάλεσαν μιὰ ἐπιτροπή, Φώτιον νὰ ἀνακρίνῃ<br>
			μὰ αὐτὸς στὶς ἐρωτήσεις τους ἀπάντηση δὲν δίνει.</p>

			<p>Ἦν ἀσθενὴς ὁ ἅγιος, μπαστούνι ἐκρατοῦσε<br>
			τοῦ τὸ ἀφαίρεσαν κι αὐτό, γιατὶ τοὺς ἐνοχλοῦσε.</p>

			<p>Εἶχαν τὸ δηλητήριο, σὰν τὴν ὀχιὰ στὸ στόμα,<br>
			ἀνάθεμα τοῦ ἔβαλαν, δέκα φορὲς ἀκόμα.</p>

			<p>Μέσ᾿ στὸν ναὸν ἐσύρανε τὸν ἅγιον μὲ βία,<br>
			ὡσὰν κακοῦργος ὑπέφερε γιὰ τὴν Ὀρθοδοξία.</p>

			<p>Ἐκεῖ βασανιστήρια εἶχε στὴν φυλακή του,<br>
			δὲν θέλαν νὰ ἐπικοινωνῇ φίλος καὶ συγγενής του.</p>

			<p>Τοῦ πῆραν ἀπ᾿τὰ χέρια του τὰ ἱερὰ βιβλία,<br>
			ἀρρώστησε, δὲν θέν᾿ ἰατρὸς νὰ δώσῃ θεραπεία.</p>

			<p>Μὲ θαυμαστὴ ὑπομονή, ἀλλὰ καὶ καρτερία,<br>
			ὑπέφερε ὁ ἅγιος γιὰ τοῦ Χριστοῦ θρησκεία.</p>

			<p>Ἐνῶ συνέβησαν αὐτά, σεισμὸς μέγας ἐγίνη,<br>
			εἰς τὴν Κωνσταντινούπολιν τὴν ἐποχὴ ἐκείνη.</p>

			<p>Τότε ὅλοι ἐσκέφτηκαν πὼς ἦταν τιμωρία,<br>
			ποὺ ἔδιωξαν τὸν ἅγιον καὶ ἦταν ἁμαρτία.</p>

			<p>Παρέμεινε ὁ ἅγιος βάσανα τρία χρόνια,<br>
			στὴ φυλακὴ ἀσθένεια, μὰ καὶ στὴν καταφρόνια.</p>

			<p>Βασίλειος αὐτοκράτορας τὸν κάλεσε κοντά του,<br>
			καὶ μέσα στὰ ἀνάκτορα δίδασκε τὰ παιδιά του.</p>

			<p>Σὰν πέθανε ὁ Ἰγνάτιος ποὺ ἦταν πατριάρχης,<br>
			ψηφίσανε τὸν Φώτιον ἐκεῖνος γιὰ νὰ ἄρχει.</p>

			<p>Τώρα γιὰ δεύτερη φορὰ ποιμαίνει Ἐκκλησίαν,<br>
			ἐνδιαφέρον ἔδειξε γιὰ τὴν Ὀρθοδοξίαν.</p>

			<p>Τριακόσιους ὀγδόντα τρεῖς ἐκάλεσε πατέρες,<br>
			Σύνοδο ἐπικύρωσαν ἐκεῖνες τὶς ἡμέρες.</p>

			<p>Θεῖοι κανόνες ὅλοι τους τότε μαζὶ ψηφίζουν,<br>
			κι ὅλους τοὺς αἱρετικούς, τοὺς ἀναθεματίζουν.</p>

			<p>Σὲ λίγο ὁ αὐτοκράτορας Βασίλειος πεθαίνει,<br>
			καὶ τότε Λέων ὁ Σοφὸς διάδοχός του μένει.</p>

			<p>Δικαίως πῆρε τὸ ὄνομα, γιατὶ εἶχε τὴ σοφία,<br>
			ἑξήντα τότε ἐξέδωσε βασιλικὰ βιβλία.</p>

			<p>Εἶχε κι αὐτὸς σὰν ἄνθρωπος τὰ ἰδικά του πάθη,<br>
			τὸν ὁδηγεῖ ὁ Φώτιος ὁδὸν Χριστοῦ νὰ μάθῃ.</p>

			<p>Ἐχθροὶ μισοῦν τὸν ἅγιον, στὸν Λέοντα πηγαίνουν,<br>
			τὸν Φώτιον συκοφαντοῦν καὶ τὸν ἐκαταφέρνουν.</p>

			<p>Ἐπίστεψε ὁ βασιλιὰς ψευδῆ συκοφαντία<br>
			κατέβασε τὸν ἅγιον ἀπ᾿ τὴν πατριαρχεία.</p>

			<p>Ὡσὰν κακοῦργον ἔκλεισε μέσα στὸ μοναστήρι,<br>
			συκοφαντῶν τοὺς ἔκανε ἐτότε τὸ χατήρι.</p>

			<p>Εἰς τὴν μονὴ παρέμεινε ἔγκλειστος πέντε χρόνια<br>
			δοκιμασίες πέρασε πολλὲς καὶ καταφρόνια.</p>

			<p>Ἐβασανίστηκε πολὺ μὲ διαφόρους τρόπους<br>
			δὲν εἶχε πιὰ παρηγοριά, καμιὰ ἀπὸ ἀνθρώπους.</p>

			<p>Παρόλα αὐτὰ δὲν σκέφτηκε κανεὶς τὰ βάσανά του,<br>
			τοῦ στέρησαν νὰ μὴ θωρῇ πνευματικὰ παιδιά του.</p>

			<p>Καθημερινῶς τὸ σῶμα του εἶχε δοκιμασίες,<br>
			φτερούγιζε τὸ πνεῦμα του στὶς ἄνω θεωρίες.</p>

			<p>Σὰν τὸ χρυσάφι δόκιμος ἦταν στὸ χωνευτήρι,<br>
			καὶ ἡ ψυχή του πάντοτε ἔκανε πανηγύρι.</p>

			<p>Ὁ Κύριος τὸν ἐκάλεσε γιὰ νὰ τὸν ἀναπαύσῃ,<br>
			καὶ κατοικία οὐρανοῦ μαζὶ Του νὰ ἀπολαύσῃ.</p>

			<p>Ἀπεδήμησεν πρὸς Κύριον ἕξη Φεβρουαρίου<br>
			μνήμην τιμοῦμε οἱ πιστοὶ Φωτίου τοῦ ἁγίου.</p>

			<p>Φώτιε Μέγα εἰς Χριστὸν κάνε τὴν προσευχή σου,<br>
			νὰ μᾶς φωτίζῃ πάντοτε, νἄχομεν τὴν εὐχήν σου.</p>

			</td>
		</tr>
	</table>
</div>

<hr>

</body>

</html>