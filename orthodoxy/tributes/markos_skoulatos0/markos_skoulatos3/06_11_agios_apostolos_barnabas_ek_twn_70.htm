<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Απόστολος Βαρνάβας εκ των 70</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Ἀπόστολος Βαρνάβας ἐκ τῶν Ο´</h1>

<p style="text-align: center">11 Ἰουνίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Βαρνάβας ὁ Ἀπόστολος γεννήθηκε στὴν Κύπρο,<br>
			ἀπ᾿ τὴν φυλὴ Λευῒ κι αὐτός, καὶ Ἰουδαῖος ἦτο.</p>

			<p>Πρῶτα λεγόταν Ἰωσήφ, μετὰ εἶπαν Βαρνάβα,<br>
			ἔγινε Ἀπόστολος Χριστοῦ στὸ ποίμνιο ἀμνάδα.</p>

			<p>Βαρνάβας «υἱὸς παρηγοριᾶς» σημαίνει τ᾿ὀνομά του,<br>
			κι ἑβδομήντα Ἀπόστολοι βρισκότανε κοντά του.</p>

			<p>Μάρκος ὁ Εὐαγγελιστὴς ἤτανε ἀνεψιός του,<br>
			συνεργαζότανε μαζὶ τὸν εἶχε βοηθό του.</p>

			<p>Ἦν τοῦ Βαρνάβα ἀδελφή, τοῦ Μάρκου ἡ μητέρα,<br>
			δεξί του χέρι στὶς δουλιὲς τὸν εἶχε πᾶσα ἡμέρα.</p>

			<p>Μαρία ἡ μητέρα του γιὰ τοῦ Χριστοῦ τὴν πίστι<br>
			ἔγινε «Δεῖπνος Μυστικὸς» εἰς τὸ δικό της σπίτι.</p>

			<p>Ἐμοίρασε εἰς τοὺς πτωχοὺς ὅλη περιουσία,<br>
			καὶ ὁ Βαρνάβας ἔμεινε πτωχὸς εἰς τὴν οὐσία.</p>

			<p>Ὅταν ὁ Παῦλος ἐπέστρεψε εἰς τὴν Ὀρθοδοξία,<br>
			οἱ δώδεκα Ἀπόστολοι τοῦ εἶχαν δυσπιστία.</p>

			<p>Βαρνάβας ὁ Ἀπόστολος τοὺς μίλησε κατόπιν<br>
			τοὺς εἶπε γιὰ τὴν Δαμασκό, πῶς ἄλλαξαν οἱ τρόποι.</p>

			<p>Κατόπιν ἀνεζήτησε εἰς τὴν Ταρσὸν τὸν Παῦλο,<br>
			καὶ συνεργάτης ἔγινε σὲ δάσκαλο μεγάλο.</p>

			<p>Στὴν Κύπρο κήρυξαν Χριστὸν Βαρνάβας μὲ τὸν Παῦλο,<br>
			ἦταν καὶ Μάρκος ἀνεψιός, βοήθεια τῶν δασκάλων.</p>

			<p>Ἀπὸ τὴν Κύπρο φύγανε πῆγαν στὴν Πισιδία,<br>
			ὁ Μάρκος ἐκουράστηκε ἀπ᾿τὴν ὁδοιπορία.</p>

			<p>Καὶ στὰ Ἱεροσόλυμα ἀμέσως ἐπιστρέφει,<br>
			κήρυτταν οἱ Ἀπόστολοι μὲ ὄρεξη καὶ κέφι.</p>

			<p>Τοὺς Ἰουδαίους δίδαξαν ποὺ ἦταν στὴν Πισιδία,<br>
			τοὺς εἶπαν γιὰ τὸν Μωυσῆ καὶ τοῦ Χριστοῦ θρησκεία.</p>

			<p>Γιὰ τοὺς προφῆτες ἔλεγαν, Πρόδρομο Ἰωάννη,<br>
			τοὺς ἄρεσε τὸ κήρυγμα θέλουν ν᾿ ἀκούσουν πάλι.</p>

			<p>Ἔτσι τὸ ἄλλο Σάββατο ἐκήρυξαν ἐπίσης,<br>
			ὅσοι ἦσαν φανατικοί, ἔφερναν ἀντιῤῥήσεις.</p>

			<p>Τότε οἱ δυὸ Ἀπόστολοι κάνουν διδασκαλία<br>
			εἰδωλολάτρες βρήκανε τοὺς κάνουν ὁμιλία<br>
			χάρηκαν κι ἐπίστεψαν εἰς τοῦ Χριστοῦ θρησκεία.</p>

			<p>Ἀπὸ τὴν Ἀντιόχεια στὴν πόλι Ἰκονίου<br>
			δίδαξαν στὴν Συναγωγὴ τὸν Λόγον τοῦ Κυρίου.</p>

			<p>Πιστέψαν τότε ἀρκετοὶ καὶ Θέκλα ἡ πρωτομάρτυς<br>
			κι αὐτὴ μερίδα αἱρετικῶν βάζει τὰ σκάνδαλά της.</p>

			<p>Ἐξεσηκώσαν τὸν λαόν, θέλουν ν᾿ ἀποφασίσουν<br>
			τοὺς Ἀποστόλους τοῦ Χριστοῦ νὰ τοὺς λιθοβολήσουν.</p>

			<p>Στὰ Λύστρα οἱ Ἀπόστολοι ξεκίνησαν νὰ πᾶνε,<br>
			ἕνας χωλὸς δὲν περπατῇ, τὰ πόδια του πονᾶνε.</p>

			<p>Σὰν ἄκουσε τὸ κήρυγμα τοῦ Παύλου ἐν τῷ ἅμα<br>
			ὁ Παῦλος προσευχήθηκε, περπάτησε μὲ θαῦμα.</p>

			<p>Στὴ Δέρβη σὰν ἐδίδαξαν, πῆγαν Ἀντιοχεία,<br>
			νὰ στερεώσουν χριστιανοὺς στὴν πίστι τὴν ἁγία.</p>

			<p>Φεύγουν ἀπὸ Ἀντιόχεια, πᾶνε Μικρὰν Ἀσία,<br>
			γιὰ νὰ στηρίξουν χριστιανοὺς εἰς τὴν Ὀρθοδοξία.</p>

			<p>Συμφώνησαν οἱ Ἀπόστολοι, Βαρνάβας μὲ τὸν Παῦλο<br>
			καὶ ἔκαναν τὸν κύκλο τους ἀκόμα πιὸ μεγάλο.</p>

			<p>Πῆρε ὁ Παῦλος συντροφιὰ τὸν Σίλα στὴν Συρία,<br>
			γιὰ νὰ κηρύξουνε ἐκεῖ καὶ εἰς τὴν Κιλικία.</p>

			<p>Βαρνάβας τότε ἐκάλεσε Μάρκο τὸν ἀνηψιό του,<br>
			στὴν Κύπρο πήγανε μαζί, τὸν εἶχε βοηθό του.</p>

			<p>Καὶ ὅταν ἔφθασαν ἐκεῖ, πᾶνε στὴ Σαλαμίνα,<br>
			Ἐπίσκοπο χειροτονοῦν Βαρνάβα σ᾿ ἕνα μήνα.</p>

			<p>Ἐπίσης χειροτόνησαν στὴν πόλι τοῦ Κιτίου<br>
			ἐπίσκοπον τὸν Λάζαρον, τὸν φίλο τοῦ Κυρίου.</p>

			<p>Βαρνάβας κήρυττε Χριστὸν στὴν Κύπρο καὶ στὴ Ῥώμη,<br>
			τὸν Κλήμη ἐχειροτόνησε ἐπίσκοπο ἀκόμη.</p>

			<p>Στὴν Σαλαμίνα ἐκήρυττε γιὰ τὸν Ἐσταυρωμένο<br>
			μιὰ μέρα ἐσηκώθηκε τὸ πλῆθος ἐρεθισμένο.</p>

			<p>Τὸν δέσανε οἱ ἄπιστοι ἀπὸ τὸν τράχηλό του,<br>
			στὴν πόλι τόνε σέρνουνε, δὲν θέλουν τὸ καλό του.</p>

			<p>Ἐκεῖ τὸν λιθοβόλησαν ἕνδεκα Ἰουνίου,<br>
			τὸ σῶμα ρίχνουν στὴν φωτιὰ γιὰ νὰ καῇ τ᾿ Ἁγίου.</p>

			<p>Τὸ ἱερό του Λείψανο, Μάρκος ὁ ἀνηψιός του,<br>
			τὸ ἔδωσε στοὺς χριστιανοὺς γιὰ ἐνταφιασμό του.</p>

			<p>Μαρτυρικὸς ὁ θάνατος τ᾿ Ἀπόστολου Βαρνάβα,<br>
			στὴν Κύπρο ἐμαρτύρησε μὲ πόνο καὶ μὲ λαύρα.</p>

			<p>Ὁ Μάρκος ἔφυγε ἀπὸ ἐκεῖ, στὴν Ἔφεσο πηγαίνει,<br>
			τὸν θάνατο τοῦ θείου του, στὸν Παῦλο ἀπαγγέλλει.</p>

			<p>Ἦταν πολλὰ τὰ δάκρυα ποὺ ἔχυσαν οἱ δύο,<br>
			ὁ Παῦλος συνεργάτης του, Μάρκος δικός του θεῖος.</p>

			<p>Στὸν τάφο ὅταν πήγαιναν Ἀπόστολου Βαρνάβα,<br>
			ἄῤῥωστοι ἐγιατρεύονταν ἀράδα στὴν ἀράδα.</p>

			</td>
		</tr>
	</table>
</div>

<hr>

</body>

</html>