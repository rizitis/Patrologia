<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Λουκάς εν Στειρίω</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Λουκᾶς ἐν Στειρίῳ</h1>

<p style="text-align: center">7 Φεβρουαρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Ὁ Ὅσιος Λουκᾶς ποὺ ἐμόνασε στὸ ὄρος τοῦ Στειρίου,<br>
			ἡ Ἐκκλησία τὸν τιμᾶ ἑπτὰ Φεβρουαρίου.</p>

			<p>Στὴν Ἄμφισσα ἐγεννήθηκε ὁ ὅσιος μιὰ ἡμέρα,<br>
			ἀπὸ πατέρα Στέφανο, Εὐφροσύνη τὴν μητέρα.</p>

			<p>Ἐργάστηκε σὰν γεωργὸς κι ἐπάγγελμα ποιμένα,<br>
			ὅμως μικρὸς στὰ γράμματα δὲν ἔμαθε κανένα.</p>

			<p>Ἤτανε ἥσυχο παιδὶ σ᾿ ὅλες τὶς ἐκδηλώσεις,<br>
			τὸ φρόνημά του στέρεο, εἶχε γερόντων γνῶσι.</p>

			<p>Τηροῦσε τὴν ἐγκράτεια ἀπὸ μικρὸ παιδάκι,<br>
			κρέας ποτὲ δὲν ἔτρωγε, αὐγά, οὔτε τυράκι.</p>

			<p>Τὰ φροῦτα ἀποστρεφότανε, ψωμὶ κριθαρένιο,<br>
			ὄσπρια, χόρτα ἔτρωγε κι ἦταν χορτασμένο.</p>

			<p>Τετάρτη καὶ Παρασκευὴ μὲ αὐστηρὴ νηστεία,<br>
			μέχρι ποὺ ὁ ἥλιος ἔδυε ἔκανε ἀσιτία.</p>

			<p>Δὲν τοῦ τὸ δίδαξε κανεὶς τοῦ Ὁσίου νὰ νηστεύῃ,<br>
			θέλησε ἀπὸ μόνος του τὴν σάρκα νὰ παιδεύῃ.</p>

			<p>Ἐμαγειρέψαν οἱ γονεῖς κρέας μαζὶ καὶ ψάρι,<br>
			τὸ πιάτο τοῦ ἐσέρβιραν, δὲν ἤθελε νὰ πάρῃ.</p>

			<p>Τρεῖς ἡμέρες ἦταν νηστικός, ἔνιωσαν οἱ γονεῖς του,<br>
			ἦν ὁ σκοπός του θεϊκὸς κι ἔμενε μαζί του.</p>

			<p>Ἐβοηθοῦσε τοὺς φτωχοὺς ἀφοῦ εἶχε καλοσύνη<br>
			τὸ φαγητό του ἔδινε γιὰ ἐλεημοσύνη.</p>

			<p>Τὸ ἴδιο πράγμα ἔκανε καὶ στὰ ἐνδύματά του,<br>
			στὸ δρόμο ἔντυνε γυμνούς, χαιρόταν ἡ καρδιά του.</p>

			<p>Ὅταν γυμνὸς ἐγύριζε στὸ σπίτι του τὸ βράδυ,<br>
			τὸν ἔδερνε ὁ πατέρας του τὴν νύχτα στὸ σκοτάδι.</p>

			<p>Εἶχε ἀγαπήσει τὸν Θεό, ἔκανε θέλημὰ Του,<br>
			ἤτανε δοῦλος Του πιστὸς εἰς τὰς διαταγάς Του.</p>

			<p>Ἀπέθανε ὁ πατέρας του τελείωσε τὸν βίον,<br>
			γραφὲς διαβάζει ὁ Λουκᾶς καὶ βίους τῶν ἁγίων.</p>

			<p>Θέλησε ἡ μητέρα του νὰ παρακολουθήσῃ<br>
			τὴν προσευχὴ ποὺ ἐκεῖνος ἔκανε κι αὐτὴ νὰ τὴν τιμήσῃ.</p>

			<p>Μιὰ νύχτα παρακολουθεῖ τὴν προσευχὴ παιδιοῦ της<br>
			καὶ εἶδε θαῦμα φοβερό, ζαλίστηκεν ὁ νοῦς της.</p>

			<p>Τὰ πόδια του δὲν ἔγγιζαν κάτω στῆς γῆς τὸ χῶμα,<br>
			ἦταν ψηλὰ ἀπὸ τὴν γῆ, ὣς ἕνα πῆχυ ἀκόμα.</p>

			<p>Δυὸ μοναχοὺς φιλοξενεῖ ποὺ ἦρθαν ἀπὸ τὴν Ῥώμη,<br>
			θέλει νὰ γίνῃ μοναχός, μὰ εἶναι μικρὸς ἀκόμη.</p>

			<p>Πολὺ τοὺς παρακάλεσε, τὸν πήρανε μαζί τους,<br>
			κρυφὰ τὴν νύχτα ἤτανε ἡ ἀναχώρησί τους.</p>

			<p>Εἰς τὴν Ἀθήνα φτάσανε σὲ ἕνα μοναστήρι,<br>
			εὑρῆκαν τὸν ἡγούμενο κι ἄλλοι καλογῆροι.</p>

			<p>Ὁ ἡγούμενος ἐρωτᾶ Λουκᾶ νὰ φανερώσῃ,<br>
			ποιὰ εἶναι ἡ πατρίδα του, τὰ ὀνόματα νὰ δώσῃ.</p>

			<p>Τὸν ρώτησε πολλὲς φορές, παρὰ τὴν ἄρνησί του,<br>
			θέλει νὰ γίνῃ μοναχός· ἦν ἀφοσίωσί του.</p>

			<p>Σὰν εἶδε ὁ ἡγούμενος τότε ἐπιμονήν του,<br>
			σχῆμα μικρὸ τῶν μοναχῶν, τὸν κράτησε μαζί του.</p>

			<p>Τὴν στέρησι ὅμως τοῦ παιδιοῦ ὑπέφερε ἡ μητέρα,<br>
			κι ὅντε ὁ Λουκᾶς τῆς ἔφυγε, ἔκλαιγε νύχτα ἡμέρα.</p>

			<p>Παραπονιόταν στὸ Θεό, τότε στὴν προσευχή της,<br>
			ποὺ χήρεψε κι ὁ Λουκᾶς δὲν ἤτανε μαζί της.</p>

			<p>Ἀπέθανε ὁ ἄνδρας μου, ἔφυγε τὸ παιδί μου,<br>
			καὶ εἰς τὸν κόσμον ἔμεινα ἔρημη μοναχή μου.</p>

			<p>Καὶ τὸ παιδί μου ἀγάπησα ποὺ μίσησε τὸ σῶμα,<br>
			καὶ τὴν ψυχή του ὁλόκληρη Σοῦ ἔδωσε ἀκόμα.</p>

			<p>Λοιπόν, Θεέ μου, ἤθελα νὰ βλέπω τὸ παιδί μου,<br>
			ἐσένα νὰ δοξολογῇ, νὰ χαίρεται ἡ ψυχή μου.</p>

			<p>Τὰ δάκρυα στὰ μάτια μου νὰ μὴν τὰ παραβλέψῃς,<br>
			ἔχεις τὴν δύναμι ἂν θὲς νὰ μοῦ τὸ ἐπιτρέψῃς.</p>

			<p>Καὶ τότε θὰ δοξολογῶ, ἡ χήρα καὶ μητέρα,<br>
			τὸ ὄνομά σου, Κύριε, καὶ νύκτα καὶ ἡμέρα.</p>

			<p>Καὶ ὁ Θεὸς τότε συμπάθησε τὴν μοναχὴ μητέρα,<br>
			ποὺ συντροφιὰ τὰ δάκρυα εἶχε τὴν κάθε ἡμέρα.</p>

			<p>Τὸ ἴδιο βράδυ ὁ ἡγούμενος στ᾿ ὄνειρό του βλέπει,<br>
			τὸν διατάζει ὁ Θεὸς νὰ κάνῃ αὐτὸ ποὺ πρέπει.</p>

			<p>Καὶ ἡ μητέρα τοῦ Λουκᾶ παράπονα τοῦ κάνει,<br>
			ποὺ τῆς ἐπῆρε τὸ παιδὶ καὶ κλαίει, θὰ πεθάνῃ.</p>

			<p>Στεῖλε μου τὸ παιδάκι μου, ὀπίσω νὰ γυρίσῃ,<br>
			γιατὶ ὁ Θεὸς ἦν δίκαιος καὶ θὰ σὲ τιμωρήσῃ.</p>

			<p>Ταράχθηκε ὁ ἡγούμενος μ᾿αὐτὸ τὸ ὄνειρό του,<br>
			καὶ τὸν Λουκᾶ ἐκάλεσε καὶ ἦρθε στὸ πλευρό του.</p>

			<p>Τοῦ εἶπε, σὰν σὲ ρώτησα ποὺ ἦρθες τὴν πρώτη ἡμέρα,<br>
			ποιὰ εἶναι ἡ πατρίδα σου, πατέρα καὶ μητέρα.</p>

			<p>Τότε δὲν μοῦ ἀπάντησες σ᾿ ἐρώτησι καμία,<br>
			καλόγερο σὲ ἒντυσα κι εἶναι παρανομία.</p>

			<p>Λουκᾶς ἀπαρηγόρητος ἔχει τὰ μάτια κάτω,<br>
			καὶ πέφτανε ποὺ ἔκλαιγε τὰ δάκρυα του κάτω.</p>

			<p>Τοῦ λέγει· φύγε γρήγορα, νὰ πᾶς εἰς τὴν μητέρα,<br>
			ποὺ χύνει μαῦρα δάκρυα γιὰ σένα πᾶσα ἡμέρα.</p>

			<p>Δὲν εἶπε λέξιν ὁ Λουκᾶς ἀπ᾿ τὴν πολλὴ ντροπή του,<br>
			καὶ στὴν μητέρα στράφηκε σὰν πῆρε τὴν εὐχή του.</p>

			<p>Εὑρῆκε τὴν μητέρα του, ἀδύνατη, θλιμμένη,<br>
			τὸ εἶδε καὶ τὸ φίλησε κατενθουσιασμένη.</p>

			<p>Ὅμως ἡ πρώτη της δουλειά, παιδὶ πρὶν ἀντικρίσῃ,<br>
			ἐπροσευχήθηκε θερμὰ Θεὸν νὰ εὐχαριστήσῃ.</p>

			<p>Τέσσερους μῆνες κάθησε μαζὶ μὲ τὴν μητέρα,<br>
			τῆς ἔκανε ὑπακοὴ τὴν νύκτα, τὴν ἡμέρα.</p>

			<p>Ὅμως ὁ πόθος τοῦ Θεοῦ τὸν εἶχε κυριεύσει,<br>
			πῆρε τῆς μάνας τὴν εὐχὴ γιὰ νὰ καλογερεύσῃ.</p>

			<p>Ἀνέβηκε σὲ ἕνα βουνὸ καὶ θάλασσα τριγύρω,<br>
			ἦταν ἐκεῖ ἕνας ναὸς ἁγίων Ἀναργύρων.</p>

			<p>Ἔκανε ἐκεῖ καλύβι του, νηστεία, ἀγρυπνία,<br>
			ἀπάνθρωποι οἱ δαίμονες, τοῦ κάναν τυραννία.</p>

			<p>Μικρὸ ἦταν τὸ καλύβι του γιὰ νὰ χωρῇ τὸ σῶμα,<br>
			δὲν ἤθελε ἐπίδειξι νὰ μεγαλώσῃ ἀκόμα.</p>

			<p>Ἦταν σὲ ὅλους σπλαγχνικός, τοὺς ἀγαποῦσε ἴδια,<br>
			τὰ ζῶα καὶ τὸν ἄνθρωπο τὰ κτήνη καὶ τὰ φίδια.</p>

			<p>Ἐπῆγε ἕνας ναυτικὸς κάποτε νὰ ψαρέψῃ,<br>
			θέλησε καὶ τὸν ἅγιο ψάρι νὰ τὸν φιλέψῃ.</p>

			<p>Ἔριξε τὸ ἀγκίστρι του νὰ καρφωθῇ τὸ ψάρι,<br>
			τραβᾶ στὴν ἐπιφάνεια, ἄδειο τὸ εἶχε πάρει.</p>

			<p>Τὸν Ὅσιον παρακαλεῖ νὰ τοῦ ᾿κανε τὴ χάρι,<br>
			σὰν ρίξῃ δίχτυ στὸ γυαλὸ ν᾿ ἀγκιστρωθῇ τὸ ψάρι.</p>

			<p>Καὶ θαῦμα κάνει ὁ ἅγιος, εἰς τὸν ψαρᾶ τὸν ἄλλο,<br>
			ἔπιασε τὸ ἀγκίστρι του ψάρι πολὺ μεγάλο.</p>

			<p>Πάλι ξανὰ προσεύχεται στ᾿ ὄνομα τοῦ ἁγίου,<br>
			καὶ ψάρι πιὸ μικρότερο στὰ χέρια τοῦ ἰδίου.</p>

			<p>Ὅμως τὸ ψάρι τὸ μικρὸ στὸν ἅγιο τὸ δίνει,<br>
			καὶ γιὰ τὸν ἑαυτούλη του μεγάλο ψάρι ἀφήνει.</p>

			<p>Ὁ Ὅσιος τὸν ἤλεγξε γιὰ τὴν ἀδικία,<br>
			μετάνιωσε καὶ ὁ ψαρᾶς, ποὺ ἔκανε ἁμαρτία.</p>

			<p>Καὶ ὅταν τὸ ἐμαγείρεψε ὁ ἅγιος τὸ ψάρι,<br>
			ἀνθρώπους φιλοξένησε, τὸ πήρανε χαμπάρι.</p>

			<p>Κατόπιν ἐκατοίκησε στὸ ὄρος τοῦ Στειρίου,<br>
			ποὺ βρίσκεται ἐκεῖ σήμερα τὸ λείψανο τοῦ Ὁσίου.</p>

			<p>Ἐκάθισε σὲ μιὰ πηγή, ἔκανε περιβόλι,<br>
			ἐφύτευσε λαχανικά, φιλοξενοῦνταν ὅλοι.</p>

			<p>Ἐπῆγε κι ἐκατοίκησε πάνω σὲ ὄρους τόπο,<br>
			γιὰ ν᾿ ἀποφύγῃ ἤθελε τὴν δόξα τῶν ἀνθρώπων.</p>

			<p>Ὁ διάβολος τὸν πείραζε μὲ τὰ φαντάσματά του,<br>
			μὲ πειρασμοὺς καὶ λογισμούς, αὐτὴ ἦταν ἡ δουλειά του.</p>

			<p>Μιὰ ἡμέρα πῆγε στὸ κελλί, φοβέρα νὰ τοῦ κάνῃ,<br>
			τὸν νίκησε ὁ Ὅσιος ποὺ τὸν σταυρό του κάνει.</p>

			<p>Σὲ σπήλαιο βρισκότανε μὲ ὑποτακτικό του,<br>
			γυναῖκες δυὸ τὶς κυνηγοῦν, βρεθήκανε ἐμπρός του.</p>

			<p>Ὁ Ὅσιος τὶς λυπήθηκε, ὁ ἥλιος εἶχε δύσει,<br>
			καὶ θέλησε στὸ σπήλαιο νὰ τὶς φιλοξενήσῃ.</p>

			<p>Ἐπρόσταξε νὰ κοιμηθῇ ὁ ὑποτακτικός του,<br>
			σὲ μιὰ ἄκρη τῆς σπηλιᾶς, στὸν ᾅδη ὁ ἑαυτός του.</p>

			<p>Γυναῖκες τὶς ἐπρόσταξε νὰ κοιμηθοῦν στὴ μέση,<br>
			τοὺς πονηρούς του λογισμοὺς τοὺς εἶχε καταστρέψει.</p>

			<p>Εἰς τοῦ Στειρίου τὴν Μονὴ ἔμεινε ἑπτὰ ἔτη,<br>
			καὶ μιὰ ἡμέρα ξαφνικά, τὸ τέλος του προβλέπει.</p>

			<p>Ἀρρώστησε καὶ κάθησε μέσα εἰς τὸ κελλί του,<br>
			κι ἔμαθαν οἱ χριστιανοὶ γιὰ τὴν κατάστασί του.</p>

			<p>Ἐτότε ὅλοι ἔτρεξαν διὰ συνάντησί του,<br>
			μὲ δακρυσμένους ὀφθαλμοὺς νὰ πάρουν τὴν εὐχή του.</p>

			<p>Ὑπέδειξε σὲ μοναχὸ τόπο γιὰ τὴν ταφή του,<br>
			καὶ ὅταν τοὺς ἀσπάσθηκε, ἐπέταξε ἡ ψυχή του.</p>

			<p>Ἔσκαψαν τότε εἰς τὴν γῆ, λίγο ἐκοπιάσαν,<br>
			τὸ ἱερόν του λείψανο ἐκεῖ ἐνταφιάσαν.</p>

			<p>Τέλος τῆς πρόσκαιρης ζωῆς ἤτανε τοῦ ἁγίου<br>
			ποὺ ἡ ψυχή του ἔφυγε ἑπτὰ Φεβρουαρίου.</p>

			<p>Ὅλη ἡ ζωή του ἔζησε πενήντα ἕξι χρόνια<br>
			ἐπῆγε στὸν παράδεισο μὲ τὸν Χριστὸ αἰώνια.</p>

			<p>Δυὸ χρόνια μετὰ θάνατον ἔκτισαν ἐκκλησία,<br>
			τὸν ἐσυνδύασαν μαζὶ Βαρβάρα τὴν ἁγία.</p>

			<p>Τυφλὸς ἐμπῆκε στὸ ναό, τοῦ ἐχάρισε τὸ φῶς του,<br>
			ὅταν ἐγίνηκε καλά, δόξαζε τὸν Θεόν του.</p>

			<p>Ἕνας, πονοῦν τὰ πόδια του καὶ νοερῶς πηγαίνει,<br>
			Ὁσίου Λουκᾶ εἰς τὴν μονὴ κι ἀμέσως ὑγιαίνει.</p>

			<p>Ὁ Ῥωμανὸς ὁ δεύτερος ἔκτισε μοναστήρι,<br>
			καὶ γίνεται στὴ μνήμη του μεγάλο πανηγύρι.</p>

			<p>Παρακαλοῦμε ἅγιε, ποὺ ἔχεις παρρησία,<br>
			προσεύχου πάντοτε γιὰ ἐμᾶς, νὰ βροῦμε σωτηρία.</p>

			</td>
		</tr>
	</table>
</div>

<hr>

</body>

</html>