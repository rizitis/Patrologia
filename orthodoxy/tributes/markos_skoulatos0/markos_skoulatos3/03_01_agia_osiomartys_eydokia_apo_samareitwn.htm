<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγία Οσιομάρτυς Ευδοκία</title>
<link rel="stylesheet" type="text/css" href="../styles.css">
</head>

<body lang="el">

<h1>Ἁγία Ὁσιομάρτυς Εὐδοκία</h1>

<p style="text-align: center">1 Μαρτίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Πρώτη Μαρτίου τὴν τιμᾶ πάντα ἡ Ἐκκλησία<br>
			καὶ ἑορτάζει πάντοτε Ἁγία Εὐδοκία.</p>

			<p>Φοινίκης Ἡλιούπολι γεννήθηκε ἡ Ἁγία<br>
			καὶ οἱ γονεῖς της ἤτανε ἀπὸ τὴ Σαμαρεία.</p>

			<p>Στὴν ὄψη ὡραιότατη ἤτανε ἡ Ἁγία,<br>
			ἦταν κι αὐτὴ μὲ τοὺς γονεῖς στὴν εἰδωλολατρία.</p>

			<p>Τὴν ἔσπρωξε ὁ σατανᾶς καὶ ἔκανε πορνεία,<br>
			αὐτὸ δὲν τὸ ἐνόμιζε πὼς εἶναι ἁμαρτία.</p>

			<p>Ἡ Εὐδοκία ἄνοιξε τότε διαφθορεῖο,<br>
			καὶ εἶχε πλῆθος πελατῶν στὸν ἄσωτό της βίο.</p>

			<p>Μάζευε χρήματα πολλά, νομίσματα καὶ δῶρα,<br>
			χαιρότανε ὁ σατανᾶς στὴν ἁμαρτία τώρα.</p>

			<p>Πρόβατον εἶν᾿ ἀπολωλός, νικήθηκε στὸ πάθος,<br>
			εἶχε καλοπροαίρετη ψυχή της εἰς τὸ βάθος.</p>

			<p>Τὴν βοηθεῖ ὁ Κύριος γιὰ νὰ μετανοήσῃ<br>
			καὶ τὴν ἁμαρτωλὴ ζωὴ ἀμέσως νὰ ἀφήσῃ.</p>

			<p>Ἄρχισε τὸ ξεκίνημα Εὐδοκία ἡ Ἁγία,<br>
			ἦρθε ἡ χάρις τοῦ Χριστοῦ νὰ εὕρῃ σωτηρία.</p>

			<p>Ταξίδευε ἕνας μοναχὸς πατρίδα του νὰ πάῃ,<br>
			πόλι ποὺ ζοῦσε ἡ Εὐδοκία γιὰ λίγο σταματάει.</p>

			<p>Τότε ἡ θεία πρόνοια εἶχεν οἰκονομήσει,<br>
			στῆς Εὐδοκίας γειτονιὰ ἐκεῖ νὰ κατοικήσῃ.</p>

			<p>Τὸ βράδυ ὁ καλόγερος διαβάζει ἀκολουθία,<br>
			τἄλεγε λίγο δυνατὰ καὶ ἄκουγε ἡ Ἁγία.</p>

			<p>Ἐπίτηδες τὰ ἔλεγε, νὰ ὠφελήσῃ κι ἄλλοι,<br>
			γι᾿ αὐτὸ ἀπὸ τὸ στόμα του βγάζει φωνὴ μεγάλη.</p>

			<p>Μιὰ βραδιὰ ψυχωφελῆ, τὸ θέμα τοῦ βιβλίου<br>
			γιὰ παρουσία ἔλεγε Δευτέρα τοῦ Κυρίου.</p>

			<p>Παράθυρο ἦταν ἀνοικτό, ἀκούει ἡ Εὐδοκία,<br>
			ἔμεινε τότε ξάγρυπνη νὰ ἀκούῃ ὁμιλία.</p>

			<p>Ἄκουγε γιὰ ἁμαρτωλῶν ἐτότε τιμωρία,<br>
			καρδιά της ἐπλημμύρισεν ἀπὸ τὴν ἀγωνία.</p>

			<p>Ἐτότε ἐκατάλαβε πὼς κάνει ἀνομία,<br>
			καὶ ὅτι ἡ τιμωρία της θὰ εἶναι αἰωνία.</p>

			<p>Κι ὁλογεμάτη συντριβὴ μὲ λύπη τότε κλαίει,<br>
			καὶ τὴν καρδιά της ἐρωτᾶ, μεταστροφὴ τῆς λέει.</p>

			<p>Ὅλη τὴν νύκτα ξάγρυπνη ἦταν ἡ Εὐδοκία,<br>
			γέροντα ἐρωτᾶ πρωὶ γιατὶ εἶχεν ἀπορία.</p>

			<p>Τρόμαξα ὅταν ἄκουσα, τοῦ λέγει ἡ Εὐδοκία,<br>
			πὼς πλούσιοι κολάζονται, δὲν ἔχουν σωτηρία.</p>

			<p>Τὴν ρώτησε ὁ μοναχὸς ἂν εἶναι παντρεμένη,<br>
			σὲ ποιὰ θρησκεία βρίσκεται εἰς τὴν ζωὴ ποὺ μένει.</p>

			<p>Τοῦ λέγει, Σαμαρείτισσα, μὲ λένε Εὐδοκία,<br>
			μὰ ἄνδρα δὲν ἀπέκτησα, ζῶ σὲ παρανομία.</p>

			<p>Λεφτὰ ἀπέκτησα πολλά, κάνω ἐλεημοσύνη,<br>
			ἄδικος εἶναι ὁ πλοῦτος μου, ἀπήντησεν ἐκείνη.</p>

			<p>Τῆς ἀπαντᾶ ὁ γέροντας· λεφτὰ τῆς ἀδικίας<br>
			δὲν εὐλογοῦνται ἀπ᾿τὸν Θεό, δὲν εἶναι εὐσπλαχνίας.</p>

			<p>Βίο ἐνάρετο ζητεῖ καὶ καθαρὰ καρδία<br>
			τότε μπορεῖς καὶ νὰ σωθῇς εἰς δόξαν αἰωνία.</p>

			<p>Τῆς πρότεινε νὰ βαπτισθῇ, νὰ φύγῃ ἡ ἁμαρτία<br>
			καὶ νὰ μοιράσῃ στοὺς πτωχοὺς ὅλην περιουσία.</p>

			<p>Καὶ πάλι τὸν ἐρώτησε τὸν μοναχὸ ἡ ἁγία,<br>
			ἂν ζῇ χριστιανικὴ ζωή, θὰ εὕρῃ σωτηρία;</p>

			<p>Τῆς εἶπε· θὰ βεβαιωθῇς, βγάλε ἐνδύματά σου,<br>
			καὶ τὰ στολίδια ποὺ φορεῖς, βάλε τὰ πτωχικά σου.</p>

			<p>Κλείσου εἰς τὸν κοιτώνα σου, προσεύχου καὶ νηστεία,<br>
			θὰ σὲ ὁδηγήσῃ ὁ Θεὸς ἀπὸ φιλανθρωπία.</p>

			<p>Τοῦ ὑπεσχέθη ἡ Εὐδοκία πὼς θὰ τὰ ἐφαρμόσῃ,<br>
			ὅσα τῆς ἐπαρήγγειλε, ὅλα θὰ τελειώσῃ.</p>

			<p>Τοῦ εἶπε νὰ προσεύχεται ὁ μοναχὸς γιὰ ἐκείνη,<br>
			καὶ τότε θέλημα Θεοῦ περίμεναν νὰ γίνῃ.</p>

			<p>Μιὰ ἑβδομάδα κλείστηκε εἰς τὸ δωμάτιό της,<br>
			προσεύχεται μὲ δάκρυα, βρέχει τὸ πρόσωπό της.</p>

			<p>Σὰν ἑβδομάδα πέρασε, γέροντας τὴν ρωτάει<br>
			ἂν ὀπτασία φάνηκε καὶ αὐτὴ τοῦ ἀπαντάει.</p>

			<p>Τὴν νύκτα προσευχόμουνα· μὲ τὸ δεξὶ τὸ χέρι<br>
			μὲ ὁδήγησε ὁ Ἀρχάγγελος στοῦ οὐρανοῦ τὰ μέρη.</p>

			<p>Παραπονιέται ὁ σατανᾶς διὰ τὴν Εὐδοκία,<br>
			ποὺ ἦταν δική του ἡ ψυχή, ποὺ ἔκανε ἁμαρτία.</p>

			<p>Τοῦ λέγει ὁ Ἀρχάγγελος· Θεὸς ἐστὶν ἀγάπη,<br>
			ὅσοι μετανοήσανε τοὺς συγχωρεῖ τὰ λάθη.</p>

			<p>Τὸν διατάζει ὁ Θεὸς καὶ μ᾿ ἔφερε στὸ σπίτι,<br>
			ἐνόσῳ ζῶ θ᾿ ἀγωνιστῶ γιὰ τοῦ Θεοῦ τὴν πίστι.</p>

			<p>Καὶ τότε πάλι ὁ γέροντας τῆς ἐξηγεῖ καὶ πάλι,<br>
			νὰ ἀγωνιστῇ τοῦ οὐρανοῦ ν᾿ ἀπολαύσῃ κάλλη.</p>

			<p>Τὴν προηγούμενη ζωὴ πρέπει νὰ τὴν μισήσῃς,<br>
			τὴν σωφροσύνη τὴν ἁγνή, πρέπει ν᾿ ἀγαπήσῃς.</p>

			<p>Κλάψε, τῆς λέγει, ὅσο μπορεῖς νὰ πλύνῃς τὴν ψυχή σου,<br>
			νὰ εἶσαι νύμφη τοῦ Χριστοῦ σὲ ὅλη τὴ ζωή σου.</p>

			<p>Τοῦ γέροντα τὶς προσευχὲς ζητεῖ ἡ Εὐδοκία,<br>
			μὴ τὴν νικήσῃ ὁ διάβολος καὶ κάνει ἁμαρτία.</p>

			<p>Ἀκόμα τὸν παρακαλεῖ νὰ γίνῃ μία χάρι,<br>
			στὸ μοναστήρι σὰν διαβῇ, μαζί του νὰ τὴν πάρῃ.</p>

			<p>Τῆς ὅρισε νὰ βαπτιστῇ, πλοῦτο της νὰ μοιράσῃ,<br>
			διότι ἦταν ἄδικος καὶ τότε θὰ μονάσῃ.</p>

			<p>Ἔκλαιγε καὶ ἐνήστευε κάνει τὴν προσευχή της<br>
			τὴν βάπτισε ὁ ἐπίσκοπος, ἦν ὁ Θεὸς μαζί της.</p>

			<p>Παρακαλεῖ ἐπίσκοπο τότε ἡ Εὐδοκία,<br>
			γιὰ νὰ μοιράσῃ στοὺς πτωχοὺς ὅλην περιουσία.</p>

			<p>Ὅταν τελείωσε κι αὐτό, ἦν εὐχαριστημένη<br>
			ἐγίνηκε καλόγρια, κατόπιν ἡγουμένη.</p>

			<p>Ἕνα καὶ μόνο ἔνδυμα φόρεσε στὴν ζωή της,<br>
			καὶ ἀπὸ μέσα τρίχινο σκέπαζε τὸ κορμί της.</p>

			<p>Διάβαζε Ἁγία Γραφὴ καὶ ὅλο το ψαλτήρι,<br>
			δοξολογοῦσε τὸν Θεὸ μέσα στὸ μοναστήρι.</p>

			<p>Οἱ δαίμονες θρηνούσανε γιὰ τὴν μεταστροφή της,<br>
			τὰ πάθη ἐλησμόνησε νὰ σώσῃ τὴν ψυχή της.</p>

			<p>Λίγος καιρὸς ἐπέρασε, κοιμήθη ἡ ἡγουμένη,<br>
			τὴν Εὐδοκία ψήφισαν στὴν θέση της νὰ μένῃ.</p>

			<p>Εὐαρεστοῦσε τὸν Θεό, χάρισμα εἶχε πάρει,<br>
			ἐπιτελοῦσε θαύματα μὲ τοῦ Θεοῦ τὴν χάρι.</p>

			<p>Γιὰ Εὐδοκία ἔμαθε ἕνας πρώην ἐραστής της,<br>
			ποὺ ἐλυπήθηκε πολὺ γιὰ τὴν μεταστροφή της.</p>

			<p>Ντύθηκε τότε μοναχός, πάει στὸ μοναστήρι,<br>
			τῆς Εὐδοκίας μίλησε γιὰ νὰ τὴν διεγείρη.</p>

			<p>Τῆς εἶπε πὼς τὴν ἄσωτη ζωὴ νὰ μὴν ἀφήσῃ,<br>
			νὰ βγῇ εὐθὺς ἀπ᾿τὴν μονή, νὰ τὸν ἀκολουθήσῃ.</p>

			<p>Σὰν ἐφλυάρησε αὐτός, ἐξοργίστηκε ἡ ἁγία,<br>
			καὶ μὲ θυμὸ τὸν φύσηξε τότε ἡ Εὐδοκία.</p>

			<p>Ὅταν τὸν φύσηξε εὐθὺς ἔγινε μέγα θαῦμα,<br>
			ἄφωνος ὁ Φιλόστρατος, νεκρὸς ἦν ἐν τῷ ἅμα.</p>

			<p>Θαυμάσανε οἱ μοναχές τὸ ἔργο τῆς ὁσίας,<br>
			ποὺ εἶχε ἀπ᾿ τὸν Θεὸ μεγάλη παῤῥησία.</p>

			<p>Τὴν νύκτα εἶδε ὅραμα τότε ἡ Εὐδοκία,<br>
			τὸν Κύριον Ἰησοῦ Χριστό, τῆς λέγει παῤῥησίᾳ.</p>

			<p>Εἶπε νὰ κάνῃ προσευχή, νεκρὸν νὰ ἀναστήσῃ,<br>
			νὰ ἰδῇ τὴν δύναμι Θεοῦ, νὰ τὸν εὐχαριστήσῃ.</p>

			<p>Καὶ ὅταν ἐπροσευχήθηκε ἡ Εὐδοκία ἀκόμη,<br>
			ἀνέστησε Φιλόστρατο, τῆς ζήτησε συγγνώμη.</p>

			<p>Κι αὐτὴ τὸν ἐσυγχώρεσε, τοῦ εἶπε νὰ πιστέψῃ,<br>
			στὸν Κύριο Ἰησοῦ Χριστὸ νὰ τόνε συγχωρέσῃ.</p>

			<p>Εἰδωλολάτρες ἄνθρωποι πᾶνε στὸν βασιλέα·<br>
			ἡ Εὐδοκία, τοῦ εἴπανε, δὲν φέρεται ὡραῖα.</p>

			<p>Τὰ εἴδωλά σας τὰ μισεῖ καὶ τοὺς θεούς μας βρίζει,<br>
			καὶ ἕναν ποὺ Ἑβραῖοι σταύρωσαν, Αὐτὸν ὑποστηρίζει.</p>

			<p>Ὁ βασιλέας θύμωσε σὰν ἄκουσε ἐτότες,<br>
			ἔστειλε νὰ τὴν φέρουνε τριακόσιοι στρατιῶτες.</p>

			<p>Μὲ ὀπτασία ἐφάνηκε ὁ Κύριος στὴν Ὁσία,<br>
			μὴν φοβηθῇ τοῦ βασιλιᾶ ἐπίγεια ἐξουσία.</p>

			<p>Τρία ἡμερονύκτια στρατὸς στὸ μοναστήρι,<br>
			νὰ μποῦν μέσα δὲν μπόρεσαν τοῦ βασιλιᾶ χατήρι.</p>

			<p>Πολλοὶ ἐφονευθήκανε ἀπὸ πνοὴ βιαία·<br>
			ὁ ἀρχηγὸς καὶ ἄλλοι τρεῖς πᾶνε στὸν βασιλέα.</p>

			<p>Ἐθύμωσε ὁ βασιλιάς, στὸν γιό του ἐπιτρέπει<br>
			νὰ καταστρέψῃ τὴν μονή, νὰ γίνῃ αὐτὸ ποὺ πρέπει.</p>

			<p>Καβάλησε τὸ ἄλογο, στὸ μοναστήρι πάει<br>
			ἐγλίστρησε κι ἔπεσε, τὅνα του πόδι σπάει.</p>

			<p>Οἱ πόνοι ἤτανε φρικτοί, δὲν ξέρει τὶ νὰ κάνῃ,<br>
			ὁ ἀλλαζὼν κι ἄπιστος σὲ λίγο εἶχε πεθάνει.</p>

			<p>Συγγνώμη τότε ὁ βασιλιὰς ζητᾶ ἀπ᾿ τὴν ἁγία,<br>
			γράμματα παρακλητικὰ στέλνει στὴν Εὐδοκία.</p>

			<p>Ἐδιάβασε κι ἀπάντησε τότε στὸν βασιλέα,<br>
			λόγῳ ποὺ ζοῦσε ἄσωτα νὰ δεηθῇ ὡραῑα.</p>

			<p>Ἐὰν πιστέψῃς στὸν Χριστὸ μὲ ὅλη τὴν ψυχή σου,<br>
			θὰ ἰδῇς Θεοῦ τὴν δύναμι, θὰ ἀναστηθῇ παιδί σου.</p>

			<p>Ἔκανε ἐτότε τρεῖς σταυροὺς εἰς τὴν ἐπιστολή της,<br>
			τὴν ἔστειλε στὸν βασιλιὰ μαζὶ μὲ τὴν εὐχή της.</p>

			<p>Ὁ ὑπηρέτης ἔτρεξε καὶ μὲ χαρὰ μεγάλη,<br>
			Ἁγίας τὴν ἐπιστολὴ εἰς τὸν νεκρὸν εἶχε βάλει.</p>

			<p>Καὶ τότε θαῦμα ἔγινε, νεκρὸς ποὺ ἀνεστήθη,<br>
			ὁ ἡγεμόνας κι ὁ λαὸς τότε εὐχαριστήθη.</p>

			<p>Μέγας Θεὸς τῶν χριστιανῶν, τότε φωνάξαν ὅλοι,<br>
			πιστέψαν καὶ βαπτίστηκαν παρευρεθέντες ὅλοι.</p>

			<p>Βαπτίστηκε ὁ βασιλιάς κι ἡ οἰκογένειά του,<br>
			εἰς τὴν ἁγία ἔστειλε χρυσάφι ἡ ἀφεντιά του.</p>

			<p>Σὰν πέθανε ὁ βασιλιάς, μὰ καὶ ἡ σύζυγός του,<br>
			χειροτονήθη διάκονος ἐτότε ὁ υἱός του.</p>

			<p>Χήρεψε ἡ ἐπισκοπὴ ἀπὸ ἀρχιερέα,<br>
			καὶ ψήφισαν ἐπίσκοπο υἱὸν τοῦ βασιλέα.</p>

			<p>Διάβολος ὁ μισόκαλος βλέπει καὶ ὑποφέρει,<br>
			νικήθηκε ἀπ᾿τὸ θῦμα του, δὲν θέλει νὰ τὸ ξέρει.</p>

			<p>Ὁ ἡγεμόνας ἔστειλε πενήντα στρατιῶτες,<br>
			Ἁγία νὰ εὐλαβοῦνε εἰς τὴν μονὴ ἐτότες.</p>

			<p>Μὰ ὁ Δεσπότης μας Χριστός, ὅραμα στὴν ἁγία,<br>
			εἶπε· ἔρχονται ἀλλόφυλοι, σὰν ἄγρια θηρία.</p>

			<p>Θὰ ἔχεις κολαστήρια, ὅμως μὴ δειλιάσῃς,<br>
			θἆμαι μαζί σου πάντοτε, βοήθειά μου θἄχῃς.</p>

			<p>Οἱ στρατιῶτες πήγανε τότε στὸ μοναστήρι,<br>
			συνέλαβαν τὴν Εὐδοκία, εἴχανε πανυγήρι.</p>

			<p>Στὸ ἅγιο Βῆμα ἔτρεξε ἐτότε ἡ ἁγία,<br>
			σὲ ἕνα κουτὶ ἐκράταγε Ἁγία Κοινωνία.</p>

			<p>Τέσσερες μέρες νηστικὴ ἀφῆσαν τὴν ἁγία,<br>
			μὲ σκεπασμένο πρόσωπο ἦταν ἡ Εὐδοκία.</p>

			<p>Ὅταν ἀποκαλύψανε τότε τὸ πρόσωπό της,<br>
			ἀστραπιαῖα ἔλαμψε ὅλο το μέτωπό της.</p>

			<p>Ὁ ἡγεμόνας ρώτησε ἐτότε τὴν ἁγία,<br>
			τὸ ὄνομα, καταγωγὴ καὶ ποιὰν ἔχει θρησκεία.</p>

			<p>Τοῦ λέγει· ὀνομάζομαι Εὐδοκία<br>
			καταγωγὴ Σαμάρεια καὶ τοῦ Χριστοῦ θρησκεία.</p>

			<p>Ὁ ἡγεμὼν τῆς ἔλεγε θεοὺς νὰ προσκυνήσῃ,<br>
			καὶ τὸν Σωτῆρα της Χριστὸ νὰ τόνε λησμονήσῃ.</p>

			<p>Ἡ Εὐδοκία ἀπαντᾶ· Χριστὸν δὲν τὸν ἀρνοῦμαι,<br>
			τὰ εἴδωλα τὰ ψεύτικα τὰ μάτια μου μὴ δοῦνε.</p>

			<p>Φρικτὰ βασανιστήρια ἄρχισαν στὴν ἁγία,<br>
			τὴν γύμνωσαν καὶ σάρκες της ἔγδερναν μὲ μανία.</p>

			<p>Σὲ ἕνα ξύλο τὴν κρεμοῦν καὶ τὸ κουτὶ τῆς παίρνουν,<br>
			ποὺ ἅγιο ἄρτο ἦταν κλειστὸ, στὸν ἄρχοντα πηγαίνουν.</p>

			<p>Ὁ ἡγεμόνας τὸ κουτὶ πῆγε νὰ τὸ ἀνοίξῃ,<br>
			μὰ φλόγα τὸν κατέκαυσε, παράλυτον τὸν ρίχνει.</p>

			<p>Παρακαλεῖ τὸν ἥλιο θεό, νὰ τόνε ἰατρέψῃ,<br>
			τὴν μάγισσα, ὅπως ἔλεγε, θέλει νὰ τὴν παιδεύσῃ.</p>

			<p>Τότε μεγάλη ἀστραπὴ τὸν ἔκαψε τελείως,<br>
			ὁ ἥλιος δὲν τὸν ἔσωσε καὶ ἤτανε γελοῖος.</p>

			<p>Ἐκάησαν καὶ ἄλλοι πολλοί, προσεύχεται ἡ ἁγία,<br>
			ζωντάνεψαν καὶ πίστεψαν εἰς τοῦ Χριστοῦ θρησκεία.</p>

			<p>Πολλὰ εἶναι τὰ θαύματα ποὺ ἔκανε ἡ ἁγία,<br>
			ἀνέστησε ἕνα παιδὶ γυναίκας ἐν χηρείᾳ.</p>

			<p>Ἦταν μεγάλος δράκοντας ποὺ μ᾿ ἕνα φύσημά του,<br>
			θανάτωσε χήρας παιδὶ ποὺ ἤτανε κοντά του.</p>

			<p>Ἐπροσευχήθηκε θερμὰ καὶ πάλι ἡ ἁγία<br>
			καὶ ἀνεστήθη τὸ παιδί, δεήθη ἡ Εὐδοκία.</p>

			<p>Τύραννος ἦν Βικέντιος γιὰ τὴν χριστιανοσύνη,<br>
			ἔπρεπε καὶ στὴν Εὐδοκία τὸ τέλος της νὰ γίνῃ.</p>

			<p>Καὶ τὴν ἀποκεφάλισε τὴν πρώτη τοῦ Μαρτίου<br>
			τὸ πνεῦμα πέταξε ψηλὰ ζωῆς τῆς αἰωνίου.</p>

			<p>Νἄχομε τὴν εὐχούλα σου Ἁγία Εὐδοκία<br>
			νὰ μᾶς φυλάῃ ὁ Θεὸς ἀπὸ τὴν ἁμαρτία.</p>

			</td>
		</tr>
	</table>
</div>

<hr>

</body>

</html>