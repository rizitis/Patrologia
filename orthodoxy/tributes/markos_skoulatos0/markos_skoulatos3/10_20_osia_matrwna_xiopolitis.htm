<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Οσία Ματρώνα η Χιοπολίτις</title>
<link rel="stylesheet" type="text/css" href="../styles.css">
</head>

<body lang="el">

<h1>Ὁσία Ματρώνα ἡ Χιοπολῖτις</h1>

<p style="text-align: center">20 Ὀκτωβρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Ὅσα κι ἂν γράψῃ ὁ ἄνθρωπος γιὰ βίους τῶν ἁγίων,<br>
			νὰ καταλάβῃ ἀδυνατεῖ τὸν πόθον ποὖχαν θεῖον.</p>

			<p>Αὐτὸ συνέβη καὶ ἐδῶ, νύμφη Χριστοῦ Ματρώνα,<br>
			ποὺ χαίρεται στὸν οὐρανὸ τὸν ἅπαντα αἰώνα.</p>

			<p>Στὴν Βολισσὸ γεννήθηκε, σ᾿ ἕνα χωριὸ τῆς Χίου,<br>
			εἶχε ἀρετὲς καὶ φώτισι Πνεύματος παναγίου.</p>

			<p>Λέων ἦν ὁ πατέρας της, μητέρα της ἡ Ἄννα,<br>
			εἶχε ἄλλες ἕξι ἀδελφές, ἑπτὰ μαζὶ συνάμα.</p>

			<p>Ἤτανε ἡ μικρότερη, τὴν λέγανε Μαρία,<br>
			ἀπὸ τὸν κόσμο ἔφυγε καὶ ἔγινε ἁγία.</p>

			<p>Γονεῖς σὰν τὴν μεγάλωσαν θέλουν νὰ τὴν παντρέψουν<br>
			δὲν ἦταν ὅμως εὔκολο τὴν σκέψι της νὰ στρέψουν.</p>

			<p>Ἐκείνη ἀπεφάσισε νὰ ζήσῃ παρθενίᾳ,<br>
			καὶ νὰ ἀρνηθῇ τὰ πρόσκαιρα τοῦ κόσμου μεγαλεῖα.</p>

			<p>Ἀπὸ τὸ σπίτι ἔφυγε, γονεῖς καὶ συγγενεῖς της,<br>
			καὶ πάνω σὲ ψηλὸ βουνὸ εἶναι κατοίκησί της.</p>

			<p>Τώρα ἀγῶνες τοὺς σκληροὺς ἀρχίνησε καὶ πάλι,<br>
			κατὰ δαιμόνων καὶ παθῶν κι εἶχε χαρὰ μεγάλη.</p>

			<p>Ἐνήστευε, προσηύχετο, πάντοτε ἀγρυπνοῦσε,<br>
			θορύβους ἀπαλλάχτηκε καὶ τὸν Θεὸν ὑμνοῦσε.</p>

			<p>Γονεῖς της ἐλυπήθηκαν ποὺ ἔφυγεν ἡ κόρη,<br>
			ἀπὸ τὸ σπίτι μόνη της καὶ κατοικεῖ στὰ ὄρη.</p>

			<p>Γι᾿ αὐτὸ ἀποφασίσανε νὰ πᾶνε νὰ τὴν βροῦνε,<br>
			στὸ σπίτι νὰ ἐπέστρεφε καὶ νύφη νὰ τὴν δοῦνε.</p>

			<p>Τὴν βρῆκαν, τὴν παρακαλοῦν στὸ σπίτι νὰ γυρίσῃ,<br>
			τοὺς ἔκανε ὑπακοὴ σὰν κάνουλα στὴν βρύση.</p>

			<p>Τότε τὴν παρακάλεσαν νὰ παντρευτῇ καὶ πάλι,<br>
			μὰ ἦταν ἀμετακίνητη ἡ γνώμη στὸ κεφάλι.</p>

			<p>Ἀφοῦ εἴδανε στενὴ ὁδὸ θέλει νὰ περπατήσῃ,<br>
			εὐχὴ τῆς δίνουν οἱ γονεῖς κατὰ Θεὸν νὰ ζήσῃ.</p>

			<p>Κληρονομιὰ τῆς ἔδωσαν ἀπ᾿ τὴν περιουσία,<br>
			ἀκίνητα καὶ μετρητὰ νὰ ἔχῃ ἡ Μαρία.</p>

			<p>Χῆρες, φτωχοὺς καὶ ὀρφανά, μὰ καὶ στὴν ἐκκλησία<br>
			ἔδωσε καὶ τὰ μοίρασε νὰ εὕρῃ σωτηρία.</p>

			<p>Εἰς τὸ βουνὸ ἀνέβηκε, ἦν γυμνασμένη τώρα,<br>
			σὰν τρία χρόνια πέρασαν, κατέβηκε στὴν χώρα.</p>

			<p>Βρῆκε μητέρα μοναχὴ μὲ δύο θυγατέρες,<br>
			τὴν κράτησαν κι αὐτὴ μαζί, περνοῦσαν τὶς ἡμέρες.</p>

			<p>Τὴν κούρεψαν καὶ μοναχὴ ἔγινε ἡ Μαρία,<br>
			Ματρώνα τώρα ὄνομα λέγεται ἡ ἁγία.</p>

			<p>Τὸ μοναστήρι ἦταν μικρό, λίγες ψυχὲς χωροῦσε,<br>
			Ματρώνα τὴν γερόντισσα μὲ πόθο ἐρωτοῦσε.</p>

			<p>Τῆς εἶπε, θὲς γερόντισσα ἂν ἔχω εὐλογία,<br>
			νὰ μεγαλώσῃ ἡ μονὴ μαζὶ κι ἡ ἐκκλησία;</p>

			<p>Αὐτὸ κι ἐγὼ ἐπιθυμῶ, ἀπήντησεν ἐκείνη,<br>
			ἀλλὰ δὲν ἔχω χρήματα, πῶς ὁ ναὸς θὰ γίνῃ;</p>

			<p>Ματρώνα τότε ἀπάντησε, θὰ εὕρῃ Θεὸς τὸν τρόπο<br>
			γιὰ νὰ βρεθοῦνε χρήματα εἰς τὸν δικό τους τόπο.</p>

			<p>Ἐπῆρε ἀπ᾿ τὴν γερόντισσα ἄδεια κι εὐλογία<br>
			καὶ πούλησε στὴν Βολισσὸ ὁποῦχε περιουσία.</p>

			<p>Ἐπῆρε ὅλα τὰ χρήματα καὶ στὴν μονὴ πηγαίνει,<br>
			ἄρχισε κτίσιμο ναοῦ, μεγάλος γιὰ νὰ γένῃ.</p>

			<p>Ὅταν μὲ χάρι τοῦ Θεοῦ ναὸς ἐτελειώθη,<br>
			στὸν ἅγιο Ἀρτέμιον τότε ἀφιερώθη.</p>

			<p>Μὰ τότε καὶ ἡ γερόντισσα τελείωσε ἡ ζωή της,<br>
			καὶ εἰς τὸν οὐρανὸ ψηλὰ ἀνέβη ἡ ψυχή της.</p>

			<p>Καὶ τότε οἱ καλόγριες παρακαλοῦν Ματρώνα<br>
			ἡγουμενία νὰ δεχθῇ εἰς τὰ δικά τους χρόνια.</p>

			<p>Καὶ ὅλες τὴν ἐξέλεξαν παρὰ τὴν θέλησί της<br>
			μεγάλη εἴχανε χαρὰ στὴ συναναστροφή της.</p>

			<p>Ἦρθε ὁ καιρὸς νὰ κοιμηθῇ Ματρώνα ἡ Ὁσία,<br>
			φανέρωσε στὶς μοναχὲς διὰ τὴν ἐκδημία.</p>

			<p>Ὅλες τὶς ἐσυμβούλεψε πρὶν τὴν ἑβδόμη μέρα,<br>
			ἀλληλοσυγχωρήθηκαν τὰ τέκνα κι ἡ μητέρα.</p>

			<p>Τὰ ἅγια μυστήρια τότε εἶχε κοινωνήσει,<br>
			καὶ εἰς τὰ χέρια τοῦ Θεοῦ ψυχὴ εἶχεν ἀφήσει.</p>

			<p>Τὸ σῶμα της τὸ ἔθαψαν μέσα στὴν ἐκκλησία,<br>
			στὸν ἱερὸ αὐτὸ ναὸ ποὺ ἔκτισε ἡ ἰδία.</p>

			<p>Τοῦ Ὀκτωβρίου εἴκοσι ἦν ἡμερομηνία,<br>
			καὶ κάθε χρόνο τὴν τιμᾶ Χριστοῦ ἡ ἐκκλησία.</p>

			<p>Τὰ θαύματα εἶναι πολλὰ ποὺ ἔκανε ἡ Ματρώνα,<br>
			τότε ποὺ ἦταν στὴν ζωή, μὰ καὶ νεκρὴ ἀκόμα.</p>

			<p>Ἀνέστησε ἕνα νεκρὸ ποὺ ἦταν παλληκάρι,<br>
			ὅλοι ἐδόξαζαν Θεὸν ποὺ ἔλαβε τὴν χάρι.</p>

			<p>Ἀῤῥώστησε Ἀγαρηνὸς στὴν πόλι Μαγνησία,<br>
			ἡ Ὁσία τὸν θεράπευσε, εἶχε ἡμιπληγία.</p>

			<p>Μὲ δύο πόδια ἦρθε κουτσὸς ἕνας ἀπ᾿ τὴν Εὐρώπη,<br>
			δὲν μπόρεσε νὰ περπατῇ τὸν σήκωναν ἀνθρῶποι.</p>

			<p>Εἴκοσι Ὀκτωβρίου ἤτανε ἡ ἡμερομηνία,<br>
			ἔγινε ὁ κουτσὸς καλά, ὅτε ἑόρταζε ἡ ἁγία.</p>

			<p>Ἀπὸ τὴν Κρήτη ἕνας τυφλὸς ἐπῆγε στὴν Ὁσία,<br>
			τὰ μάτια του τὰ γιάτρεψε καὶ βρῆκε θεραπεία.</p>

			<p>Κωφάλαλο ἐθεράπευσε στ᾿ αὐτιὰ καὶ στὴ λαλιά του<br>
			κι ὑπηρετοῦσε στὸν ναὸ μέχρι τὰ ὕστερνά του.</p>

			<p>Ἀπὸ τὴ Σίφνο μιά μουγγὴ πῆγε νὰ προσκυνήσῃ,<br>
			Ματρώνα παρακάλεσε φωνὴ νὰ τῆς χαρίσῃ.</p>

			<p>Τὸ ὄνομά της στήν μουγγὴ ὁ ἱερεὺς ρωτάει<br>
			εἶναι μουγγὴ τοῦ εἴπανε καὶ δὲν σοῦ ἀπαντάει.</p>

			<p>Ὁ ἱερεὺς εὐχήθηκε ἡ χάρις τῆς ἁγίας<br>
			στὴν Κωνσταντῖνα τὴ βωβὴ νὰ ἔρθῃ ὁμιλία.</p>

			<p>Στοῦ ἱερέα προσευχὴ κάνει ἡ ἁγία θαῦμα,<br>
			καὶ ἡ μουγγὴ ἐμίλησε ἀμέσως ἐν τῷ ἅμα.</p>

			<p>Κι ἄλλη γυναίκα ἄῤῥωστη μὲ τὴν κοιλιὰ πρησμένη,<br>
			γιατροὶ ὅλοι γιὰ θάνατο τὴν εἶχαν πὼς προσμένει.</p>

			<p>Ἀπ᾿ τὴν κανδήλα ἀλείφτηκε λαδάκι τῆς ἁγίας,<br>
			ἔγινε ἡ κοιλιὰ καλὰ καὶ βρῆκε θεραπεία.</p>

			<p>Ἀπὸ τὴν πόλι ἔφεραν μιὰ δαιμονισμένη,<br>
			χτυπιότανε στὰ μάρμαρα, ἦταν ἀγριεμένη.</p>

			<p>Ἁγιασμὸ τὴν πότισαν στὸ στόμα της λιγάκι,<br>
			ἔφυγε τὸ δαιμόνιο, τοῦ φάνηκε φαρμάκι.</p>

			<p>Μεγάλη ἦν ἡ χάρις σου ἁγία μας Ματρώνα,<br>
			ποὺ εἶσαι στὸν παράδεισο μὲ τὴ χρυσὴ κορῶνα.</p>

			</td>
		</tr>
	</table>
</div>

<hr>

</body>

</html>