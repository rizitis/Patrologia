<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγία Μάρτυς Αγνή</title>
<link rel="stylesheet" type="text/css" href="../styles.css">
</head>

<body lang="el">

<h1>Ἁγία Μάρτυς Ἁγνή</h1>

<p style="text-align: center">21 Ἰανουαρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Γεννήθηκε ἡ μάρτυρας στὴν θεομάχο Ῥώμη·<br>
			ἦταν ἁγνὴ στὸ σῶμα της καὶ στὴν ψυχὴ ἀκόμη.</p>

			<p>Γονεῖς της ἦσαν εὐσεβεῖς, ἀπὸ ἀριστοκρατία,<br>
			ἡ Ἁγνὴ δεκαεξάχρονη ἦταν στὴν ἡλικία.</p>

			<p>Ἤτανε κρίνο εὔοσμο, μὲ ζῆλον της μεγάλον,<br>
			ποὺ ζοῦσε σὲ βρωμερὸ ἐτότε περιβάλλον.</p>

			<p>Κάνει ἱεραποστολὴ Χριστὸν νὰ διαδώσῃ,<br>
			σταυρὸν ὑπέμεινε γιὰ ἐμᾶς, ἄφεσι νὰ μᾶς δώσῃ.</p>

			<p>Γυναῖκες συνεβούλευε, ἐρχόντουσαν κοντά της<br>
			μὰ πιὸ πολὺ ἐπείθοντο μὲ τὸ παράδειγμά της.</p>

			<p>Ὁ ἄρχοντας ταράχτηκε, ποὺ ἄκουσε στὴ Ῥώμη,<br>
			πώς ἡ Ἁγνὴ ἐκήρυττε χριστιανισμὸ ἀκόμη.</p>

			<p>Διέταξε, τὴν ἔφεραν τὴν νεαρὰν μπροστά του<br>
			τῆς ἔλεγε νὰ προσκυνᾷ πάντα τὰ εἴδωλά του.</p>

			<p>Ἂν ἀρνηθῇ τῆς ἔλεγε αὐτὴν παραγγελία<br>
			τότε σὲ πορνοστάσιο θἄβαζε τὴν Ἁγία.</p>

			<p>Ἡ Ἁγία τοῦ ἀπήντησε· θεοὺς δὲν θυσιάζω<br>
			οὔτε τὸ πορνοστάσιο αὐτὸ δὲν δειλιάζω.</p>

			<p>Ἡ πίστις μου ἀκράδαντη, Θεὸς θὰ μὲ φυλάξῃ<br>
			στὸ σῶμα μου καὶ στὴν ψυχὴ Ἁγνὴ θὰ εἶμαι ἐντάξει.</p>

			<p>Ἐγωιστὴς καὶ βάρβαρος ὁ ἄρχοντας τῆς Ῥώμης,<br>
			ταράχτηκε σὰν ἄκουσε τότε Ἁγίας γνώμη.</p>

			<p>Τότε Ἁγίαν ἔγδυσε βγάζει ἐνδύματά της<br>
			τὴν ἄφησε ἡμίγυμνη μὲ ἕνα φόρεμά της.</p>

			<p>Διέταξε ὁ τύραννος περιφορὰ στὴν πόλι<br>
			γιὰ νὰ τὴν ρεζιλέψουνε τότε ἄνθρωποι ὅλοι.</p>

			<p>Διὰ τὴν χάριν τοῦ Χριστοῦ ὑπέμεινε ἡ Ἁγία<br>
			βαρβάρου αὐτοκράτορα αὐτὴ τὴν τιμωρία.</p>

			<p>Ἀφοῦ τὴν περιέφεραν ἡμίγυμνη στὴν Ῥώμη,<br>
			ὁ βάρβαρος ἐσκέφτηκε ποινὴ σκληρὴ ἀκόμη.</p>

			<p>Μέσα σὲ πορνοστάσιο ἔβαλε τὴν Ἁγία,<br>
			κλεισμένη σὰν σὲ φυλακὴ νὰ κάνῃ ἁμαρτία.</p>

			<p>Θερμότατα προσεύχεται εἰς τὸν Θεὸν ἡ Ἁγία<br>
			νὰ τὴν φυλάξῃ ἀμόλυντη νἄχῃ τὴν παρθενία.</p>

			<p>Ἐπήγαιναν ἐκεῖ πολλοὶ νὰ κάνουν ἁμαρτία,<br>
			ἐγένοντο ὡσὰν νεκρή, χωρὶς ἐπιθυμία.</p>

			<p>Θεὸς τὴν διεφύλαξε ἐτότε τὴν Ἁγία,<br>
			κι ἔμεινε ἁγνὴ καὶ καθαρή, εἶχε τὴν παρθενία.</p>

			<p>Νέος ποὺ ἤτανε θρασὺς στὴν ὑπερηφανεία,<br>
			νὰ ἀτιμάσῃ θέλησε ἐκεῖνος τὴν Ἁγία.</p>

			<p>Πάλι ξανὰ προσεύχεται ἐτότε ἡ ἁγία<br>
			καὶ ὁ Χριστὸς τὴν φύλαξε ἀπὸ τὴν ἁμαρτία.</p>

			<p>Ὁ νέος ἐνεκρώθηκε, στὴν γῆ ἦταν πεσμένος,<br>
			σὰν κεραυνὸς τὸν χτύπησε· ἦταν ἀπεθαμένος.</p>

			<p>Ὁ κόσμος ὅταν ἔμαθε ὅτι ἔγινε τέτοιο πράγμα,<br>
			στὴν Ῥώμη διαδόθηκε· ἦταν Θεοῦ τὸ θαῦμα.</p>

			<p>Τότε πολλοὶ ἐπίστεψαν εἰς τοῦ Χριστοῦ θρησκεία,<br>
			εἶδαν μεγάλη δύναμι ποὔχει ἡ Ὀρθοδοξία.</p>

			<p>Ξανὰ καλεῖ ὁ ἄρχοντας τὴν μάρτυρα μπροστά του,<br>
			πικρόχολα κι αὐστηρά, τὰ λόγια τὰ δικά του.</p>

			<p>Παμπόνηρη ἀποκάλεσε τὴν νεαρὰ παρθένο,<br>
			γιατὶ τὸν ἐθανάτωσες τὸν τολμηρὸ τὸν νέο;</p>

			<p>Μὲ θάρρος τότε ἡ Ἁγνὴ ἐξιστορεῖ τὸ θαῦμα<br>
			νὰ καταλάβει ὁ τύραννος πώς τύχαινε τὸ πράμα.</p>

			<p>Ὅταν ἐσὺ διέταξες ἀνθρώπους νὰ μὲ πιάσουν<br>
			σὲ σπίτι τὸ ἁμαρτωλὸ καὶ νὰ μὲ ἀτιμάσουν.</p>

			<p>Τότε μὲ ἀκολούθησε νέος ἀσπροντυμένος<br>
			κοντά μου ἐκαθότανε φύλακας ὁπλισμένος.</p>

			<p>Καὶ ὅποιος μὲ ἐπλησίαζε νὰ κάνῃ ἁμαρτία,<br>
			ἀμέσως τοὺς ἐνέκρωνε κάθε ἐπιθυμία.</p>

			<p>Ὁ ἴδιος ἐθανάτωσε νέον γιὰ τὴν αἰτία,<br>
			ποὺ ἤθελε στὸ σῶμα μου νὰ κάνῃ ἁμαρτία.</p>

			<p>Ὁ ἄρχοντας ξαναρωτᾶ, ποῖος εἶν᾿ ὁ ἀσπροντυμένος;<br>
			ἄγγελος εἶναι τοῦ Θεοῦ, τοῦ εἶπε ἡ παρθένος.</p>

			<p>Τότε τῆς λέγει ὁ ἄρχοντας, θὰ μάθω τὴν ἀλήθεια,<br>
			ἂν ἀναστήσῃς τὸν νεκρὸ κι ὄχι παραμύθια.</p>

			<p>Χριστὸς ἔχει τὴν δύναμι νὰ τόνε ἀναστήσῃ,<br>
			ὅμως ἐσεῖς πιστεύετε εἰς τοῦ Χριστοῦ τὴν πίστι;</p>

			<p>Γονάτισε μὲ δάκρυα, δεήθη ἡ ἁγία,<br>
			ἐπροσευχήθη στὸν Θεὸν διὰ νεκροῦ αἰτία.</p>

			<p>Τότε τὸ θαῦμα ἔγινε, νεκρὸς εὐθὺς ἀνέστη,<br>
			περιπατοῦσε ζωντανός, ὁ κόσμος εξανέστη.</p>

			<p>Πολλοὶ γινῆκαν χριστιανοὶ εἰς τοῦ Χριστοῦ θρησκεία<br>
			ἄπιστοι ἐθεώρησαν τὸ θαῦμα σὲ μαγεία.</p>

			<p>Ἄναψε τότε ὁ ἄρχοντας φωτιὰ πολλὴ μεγάλη,<br>
			καὶ τὴν Ἁγία ἔριξε εἰς τὸ καμίνι πάλι.</p>

			<p>Ἐκάηκε τὸ σῶμα της, ἔφυγε ἡ ψυχή της,<br>
			στὸν οὐρανὸ προσεύχεται νἄχομεν τὴν εὐχήν της.</p>

			</td>
		</tr>
	</table>
</div>

<hr>

</body>

</html>