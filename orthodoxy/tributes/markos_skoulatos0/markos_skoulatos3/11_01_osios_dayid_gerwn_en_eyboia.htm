<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Δαυΐδ ο Γέρων εν Ευβοία</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Δαυῒδ ὁ Γέρων ἐν Εὐβοίᾳ</h1>

<p style="text-align: center">1 Νοεμβρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td>
			<p>Ἔχει καὶ ἡ Ἑλλάδα μας Ἁγίων τὴν στρατεία,<br>
			τώρα λίγα θὰ γράψωμε Δαυῒδ τὸν ἐν Εὐβοία.</p>

			<p>Ἕλληνας ἦν ὁ ἅγιος καὶ εἶχε γιὰ πατρίδα<br>
			ἕνα πολὺ μικρὸ χωριὸ ποὺ εἶναι στὴν Λοκρίδα.</p>

			<p>Χριστόδουλο τὸν λέγανε ὁσίου τὸν πατέρα,<br>
			καὶ Θεοδώρα φώναζαν τὴν εὐσεβῆ μητέρα.</p>

			<p>Ἦσαν ἐνάρετοι κι δυὸ καὶ εἶχαν καλοσύνες,<br>
			νηστεία κάνουν, προσευχή, καὶ ἐλεημοσύνες.</p>

			<p>Δαυῒδ ὅσο μεγάλωνε κι εἶχε τὴν λεβεντιά του,<br>
			ξεχώριζε σὲ ἀρετὲς καὶ προτερήματά του.</p>

			<p>Σὰν ἔγινε τριῶν χρονῶν, μιὰ νύκτα πρὶν ξυπνήσῃ,<br>
			τὸν σήκωσε ὁ Πρόδρομος νὰ τὸν ἀκολουθήσῃ.</p>

			<p>Καὶ ἀκολούθησε ὁ μικρὸς Δαυῒδ τὸν Ἰωάννη,<br>
			καὶ πήγαινε στὴν ἐκκλησιὰ Προδρόμου μάνι μάνι.</p>

			<p>Μονάχη τότε ἄνοιξε πόρτα τῆς ἐκκλησίας,<br>
			καὶ μπῆκαν μέσα στὸ ναὸ στάσι ὀρθοστασίας.</p>

			<p>Ὁ Πρόδρομος καὶ ὁ Δαυῒδ σταθήκανε μπροστά του,<br>
			εἰκόνα τοῦ Ἅη Γιαννιοῦ, ποὺ ἤτανε δικιά του.</p>

			<p>Χωρὶς παπούτσια ὁ Δαυΐδ, μὲ χέρια σταυρωμένα,<br>
			φοροῦσε ὑποκάμισο ἄλλο ἔνδυμα κανένα.</p>

			<p>Στὸν τόπο ἔμεινε αὐτὸ τότε ἡμέρες ἕξι,<br>
			τὸν ἐζητοῦσαν οἱ γονεῖς πρωῒ σὰν εἶχε φέξει.</p>

			<p>Μὰ ὁ πατέρας τοῦ Δαυῒδ ἤτανε ἱερέας,<br>
			καὶ τὸν Δαυῒδ ἔχασαν στὸ σπίτι ἀπὸ παρέα.</p>

			<p>Ὅμως τὸ σαββατόβραδο πῆγε στὴν ἐκκλησία,<br>
			καὶ μέσα βρῆκε τὸν Δαυῒδ καὶ εἶχε λάμψη θεία.</p>

			<p>Ἀμέσως τοῦ ἐφώναξε ποὺ ἦταν τρομαγμένος,<br>
			ὁ ἱερεὺς πατέρας του καὶ στεναχωρημένος.</p>

			<p>Ἐδῶ ποῖος σὲ ἔφερε κι ἔφυγες ἀπ᾿ τὸ σπίτι,<br>
			καὶ ἄφησες εἰς τοὺς γονεῖς καὶ συγγενεῖς σου λύπη;</p>

			<p>Αὐτὸς πατέρα μ᾿ ἔφερε καὶ τοῦ δείχνει τὴν εἰκόνα,<br>
			τὸν Ἰωάννη Πρόδρομο μὲ τὴ χρυσὴ κορώνα.</p>

			<p>Οἱ χριστιανοὶ ποὺ ἦσαν ἐκεῖ ξαφνιάστηκαν κι ἐκεῖνοι,<br>
			κι ὁ ἱερεὺς μικρὸν Δαυῒδ στὸ σπίτι κατευθύνει.</p>

			<p>Καὶ ἀπὸ τότε ὁ Δαυῒδ πολλὲς φορὲς ἐρχόταν<br>
			εἰς τὴν εἰκόνα τ᾿ Ἅη Γιαννοῦ ὄρθιος προσευχόταν.</p>

			<p>Ὅταν μεγάλωσε ὁ Δαυῒδ καὶ ἦρθε εἰς ἡλικία,<br>
			Θεία Γραφὴ ἐδιάβαζε καὶ ἱερὰ βιβλία.</p>

			<p>Παρακαλοῦσε τὸν Χριστὸν νὰ τόνε βοηθήσῃ,<br>
			νὰ νικηθῇ ὁ διάβολος, μὲ τὸν Θεὸν νὰ ζήσῃ.</p>

			<p>Ὑπακοὴ εἰς τοὺς γονεῖς ἔκανε κάθε ἡμέρα,<br>
			καὶ ἐργασίες στοὺς ἀγροὺς ἔκανε τοῦ πατέρα.</p>

			<p>Ἀναπαυόταν ὁ παπᾶς σὰν ἦταν μεσημέρι,<br>
			καὶ ὁ Δαυῒδ προσεύχονταν Θεὸς νὰ τοῦ προσφέρῃ.</p>

			<p>Νὰ στείλῃ ἕναν πνευματικὸν γιὰ νὰ τὸν συμβουλεύῃ,<br>
			ζωῆς του δύσκολες στιγμὲς νὰ τόνε προστατεύῃ.</p>

			<p>Δέκα καὶ πέντε ἦταν ἐτῶν, ἦρθε εἰς ἡλικία,<br>
			ἀπ᾿ τὴν πατρίδα ἔφυγε καὶ κάνει ἱκεσία.</p>

			<p>Θεέ μου πολυεύσπλαγχνε, ἐσὺ ὁδήγησὲ με<br>
			μόνο δικό σου θέλημα νὰ κάνω φύλαξὲ με.</p>

			<p>Καὶ ὁ Πανάγαθος Θεὸς γιὰ τὴν παράκλησί του,<br>
			Ἀκάκιο ἕνα γέροντα συνέδεσε μαζί του.</p>

			<p>Τὸν δέχτηκε ὁ Ἀκάκιος, Δαυῒδ ἦταν μαζί του,<br>
			τοῦ ἔκανε ὑπακοή, τὸν εἶχε μαθητή του.</p>

			<p>Τὸν πῆρε ὁ Ἀκάκιος, ἐπῆγαν στὸ μοναστήρι,<br>
			ἐκεῖ ἐντύθη Μοναχὸς κι ἦταν μὲ καλογῆροι.</p>

			<p>Τότε προσεύχεται ὁ Δαυΐδ, νηστεῖες ἀγρυπνίες,<br>
			καὶ πολεμοῦσε διάβολο, δὲν ἔκανε ἁμαρτίες.</p>

			<p>Ὑπομονή, ὑπακοή, καὶ ἡ ταπείνωσίς του,<br>
			αὐτὰ τὰ τρία ἔκανε νὰ σώσῃ τὴν ψυχή του.</p>

			<p>Ὁ γέροντας Ἀκάκιος τὸν εἴχενε μαζί του,<br>
			καὶ μιὰ φορὰ ἐθαύμασε διὰ ταπείνωσί του.</p>

			<p>Κάποτε στέλνει τὸν Δαυῒδ νὰ πάῃ ὡς τὴν Ἄρτα,<br>
			ποὺ εἶναι ἀπὸ τὴν Ναύπακτο τέσσερες ἡμέρες στράτα.</p>

			<p>Στὴν Ἄρτα ὅταν ἔφθασε, λίγο νὰ ξαποστάσῃ,<br>
			ἕνας θεοφοβούμενος τὸν εἶχε πλησιάσει.</p>

			<p>Τὸν εἶδε ἦταν ξυπόλητος, παπούτσια τοῦ ἀγοράζει,<br>
			κι ἀφοῦ Δαυῒδ τὸν εὐχαρίστησε στὰ πόδια του τὰ βάζει.</p>

			<p>Δουλειὲς ὅταν τελείωσε, στὸν γέροντα πηγαίνει,<br>
			ποὺ ἔμενε στὴν Ναύπακτο καὶ τόνε περιμένει.</p>

			<p>Σὰν εἶδε ὁ Ἀκάκιος παπούτσια νὰ φοράῃ,<br>
			τότε μὲ αὐστηρότητα Δαυῒδ τὸν ἐρωτάει.</p>

			<p>Πές μου, ποιὸς σοῦ τὰ ἔδωσε τὰ ὑποδήματά σου;<br>
			ποὺ ἦταν πρὶν ξυπόλυτὰ τα πόδια τὰ δικά σου;</p>

			<p>Πατέρα μου, ἕνας χριστιανὸς μὲ κοίταζε στὴν Ἄρτα,<br>
			τ᾿ ἀγόρασε, μοῦ εἶπε, εἶναι δικά σου, πάρτα.</p>

			<p>Ποῦ εἶναι ἡ ὑπακοὴ σὲ μένα ποὖχεις κάνει;<br>
			τοῦ εἶπε μὲ αὐστηρότητα ὁ Γέρων μάνι μάνι.</p>

			<p>Τώρα νὰ φύγῃς γρήγορα καὶ ὅταν πᾶς στὴν Ἄρτα,<br>
			στὸν ἄνθρωπο ποὺ τὰ ᾿δωσε νὰ πᾶς ὀπίσω, πάρτα.</p>

			<p>Νἀρθῇς ἐδῶ ξυπόλητος, σοῦ ἔβαλα κανόνα,<br>
			καὶ νὰ τηρῇς ὑπακοὴ τώρα καὶ στὸν αἰώνα.</p>

			<p>Ξυπόλητος ξεκίνησε κι ἐπῆγε εἰς τὴν Ἄρτα,<br>
			ἔδωσε τὰ παπούτσια του καὶ γύρισε στὴν στράτα.</p>

			<p>Γύρισε στὸν Ἀκάκιο ξυπόλητος καὶ πάλι,<br>
			ὁ γέροντας τὸν δέχτηκε εἶχε χαρὰ μεγάλη.</p>

			<p>Ἀμέσως τὸν ἐθαύμασε γιὰ τὴν ὑπακοή του,<br>
			ποὺ εἶχε μοναχὸ πολὺ πιστὸ μαζί του.</p>

			<p>Στὴν Παναγία Βαρνάκοβα ποὺ ἦταν μοναστήρι<br>
			τὸν ἔκανε ἡγούμενο ποὺ ζοῦσαν καλογῆροι.</p>

			<p>Τὸν εἶδαν στὴν προσκομιδὴ τότε ποὺ λειτουργοῦσε,<br>
			σὰν ἥλιο εἶχε στὸ πρόσωπο κι ὅλος λαμποκοποῦσε.</p>

			<p>Τὸν κοίταξαν μὲ προσοχή, στὴν γῆ δὲν ἐπατοῦσε,<br>
			ὡς ἕνα πῆχυ ἀπὸ τὴ γῆ, ὄρθιος λειτουργοῦσε.</p>

			<p>Στὸν πατριάρχη εἴπανε τότε αὐτὸ τὸ θαῦμα,<br>
			κι ἀρχιερέας πρόσταξε νὰ γίνῃ ἐν τῷ ἅμα.</p>

			<p>Ὅμως Δαυῒδ δὲν θέλησε ἀξίωμα δεσπότη,<br>
			κάθησε μὲ ταπείνωσι στὴν θέση του τὴν πρώτη.</p>

			<p>Σ᾿ ἕνα βουνὸ στὴ Λειβαδιὰ ὅπου τὸ λένε Στείρι,<br>
			τοῦ ἔδειξε ὁ Θεὸς κι ἔκτισε μοναστήρι.</p>

			<p>Ὁ διάβολος τὸν φθόνησε θέλει νὰ τὸν νικήσῃ<br>
			βάζει δικά του ὄργανα γιὰ νὰ τὸν πολεμήσῃ.</p>

			<p>Ἀγαρηνοὶ αἰχμάλωτα κρατούσανε παιδία,<br>
			ἐκεῖ ἔφυγαν κρυφὰ ἀπὸ τὴν αἰχμαλωσία.</p>

			<p>Στὸν ἄρχοντα ἀγαρηνὸ λένε πὼς εἶναι αἰτία<br>
			ὁ ὁσιώτατος Δαυῒδ καὶ φύγαν τὰ παιδία.</p>

			<p>Τὸ λένε στὸν διοικητὴ καὶ σὰν μορφὴ θηρίου,<br>
			διέταξε κι ἐχτύπησαν τὴν σάρκα τοῦ ἁγίου.</p>

			<p>Διέταξε στὴν φυλακὴ ἀμέσως νὰ τὸν κλείσουν<br>
			μὲ στέρησι καὶ μόνωσι νὰ τόνε βασανίσουν.</p>

			<p>Τὸν βγάζουν ἀπ᾿ τὴ φυλακή, τὸν ἔδεσαν σὲ στύλο,<br>
			τοῦ δέσανε τὰ χέρια του, τὸν ἄρχισαν στὸ ξύλο.</p>

			<p>Ὁ ἅγιος τότε ἔδειξε ὑπομονὴ μεγάλη,<br>
			ἄνθρωπον ἔστειλε ὁ Θεός, ἠλευθερώθη πάλι.</p>

			<p>Κατόπιν εἰς τὴν Εὔβοια ἔκτισε μοναστήρι,<br>
			πῆγαν πιστοὶ χριστιανοί, γινῆκαν καλογῆροι.</p>

			<p>Εἶχε μεγάλες ἀρετές, ἀγάπη, καλοσύνη,<br>
			μὰ πιὸ πολὺ ἀγάπησε τὴν ἐλεημοσύνη.</p>

			<p>Πονοῦσε τὴν φτωχολογιὰ κι Ἀγαρηνοὺς ἀκόμη,<br>
			ροῦχα, παπούτσια ἔδινε, τοὺς ἔτρεμε τὴ γνώμη.</p>

			<p>Καὶ τώρα λίγα θαύματα νὰ γράψωμε τοῦ ἁγίου,<br>
			ποὺ στοὺς ἀνθρώπους ἔκανε μὲ χάριν τοῦ Κυρίου.</p>

			<p>Ἐπήγαινε σὲ ἕνα χωριὸ λίγο νὰ περπατήσῃ,<br>
			οἱ κάτοικοι τὸν ρώτησαν, γιὰ νὰ τοὺς ἀπαντήσῃ.</p>

			<p>Τὴν νύκτα δὲν κοιμότανε, κουνούπια τοὺς τσιμπᾶνε,<br>
			σὰν εἴδανε τὸν ἅγιο, τόνε παρακαλᾶνε.</p>

			<p>Ἦταν τὸ θέμα σοβαρό, ἀπάντησι νὰ δώσῃ,<br>
			μὲ τὴν βοήθεια τοῦ Θεοῦ νὰ τοὺς ἐλευθερώσῃ.</p>

			<p>Ὁ ἅγιος προσεύχεται, καὶ θαύματα γινῆκαν,<br>
			καὶ τὰ κουνούπια πέταξαν, στὴν θάλασσα ἐπνιγῆκαν.</p>

			<p>Ἄλλη φορὰν ὁ ἅγιος ἐπῆγε στὴν Ἐλευσίνα,<br>
			ἐκεῖ τὸν φιλοξένησαν γιὰ νὰ μὴν ἔχῃ πείνα.</p>

			<p>Θέλησε ἕνας χριστιανὸς νὰ τόνε εὐχαριστήσῃ,<br>
			τὸ φαγητὸ ποὺ θἄτρωγαν βρασμένο κολοκύθι.</p>

			<p>Δοκίμαζεν ὁ ἅγιος, ἦταν πικρὸ φαρμάκι,<br>
			προσεύχεται ὁ ἅγιος καὶ ἔγινε μελάκι.</p>

			<p>Δοξάσαν ὅλοι τὸν Θεὸν μὲ θαῦμα τοῦ ἁγίου,<br>
			μετέτρεψε πικρὸ γλυκὺ μὲ χάριν τοῦ Κυρίου.</p>

			<p>Ἦσαν πολλὰ τὰ θαύματα ποὺ ἔκανε στὴν ζωή του,<br>
			καὶ τώρα λίγα γράφομε διὰ τὴν κοίμησί του.</p>

			<p>Ἔφθασε στὰ γεράματα, προεῖδε θάνατό του,<br>
			μὲ θεία ἀποκάλυψι εἶπε στοὺς μοναχούς του.</p>

			<p>Ἐγώ, πατέρες κι ἀδελφοί, πάω στὸν Κύριό μου,<br>
			κι ἐσεῖς ἀκολουθήσετε τὸν δρόμο τὸν δικό μου.</p>

			<p>Πάντοτε νὰ προσεύχεσθε, Θεὸν δοξολογεῖτε,<br>
			φεύγετε πράξεις πονηρές, νὰ ἐξομολογεῖσθε.</p>

			<p>Ἀφοῦ ἔδωσε τὶς συμβουλές, κάνει δοξολογία,<br>
			καὶ στὸν Θεὸν παρέδωκε ψυχή του τὴν ἁγία.</p>

			<p>Ἤτανε πρώτη τοῦ μηνὸς ἐτότε Νοεμβρίου,<br>
			ἡ ἐκκλησία μας τιμᾶ τὴν μνήμη τοῦ ἁγίου.</p>

			<p>Οἱ μοναχοὶ ἐθρήνησαν κοίμησι τοῦ ἁγίου,<br>
			τὰ λείψανά του ἔθαψαν ἐντὸς μοναστηρίου.</p>

			<p>Ὦ Ὁσιώτατε Δαυΐδ, ἅγιε τῆς Εὐβοίας,<br>
			προσεύχου πάντοτε γιὰ ἐμᾶς, νὰ βροῦμε σωτηρία.</p>

			</td>
		</tr>
	</table>
</div>

<hr>

</body>

</html>
