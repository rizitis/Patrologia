<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Αμβρόσιος Μεδιολάνων</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Ἀμβρόσιος Μεδιολάνων</h1>

<p style="text-align: center">7 Δεκεμβρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Ὁ Ἅγιος γεννήθηκε στῆς Ἰταλίας πόλι,<br>
			Μιλάνο, εἶναι ξακουστό, καὶ τὸ γνωρίζουν ὅλοι.</p>

			<p>Ὀρφάνεψε ἀπὸ μικρός, πέθαναν οἱ γονεῖς του,<br>
			μὲ Μαρκελλίνα ἔζησε, ποὺ ἦταν ἀδελφή του.</p>

			<p>Σὰν ἔφθασε ὁ Ἀμβρόσιος σὲ νόμιμη ἡλικία,<br>
			ἔμαθε τὴν ρητορικὴ ἐτότε στὰ σχολεῖα.</p>

			<p>Στὰ ἀνάκτορα τὸν κάλεσαν διευθυντὴς νὰ γίνῃ,<br>
			ὁ βασιλιὰς τοῦ ὅρισε λαὸ νὰ διευθύνῃ.</p>

			<p>Ὁ Ἅγιος μὲ σύνεσι κυβέρνησε τὸν τόπο,<br>
			καὶ εἶχε εὐχαρίστησι τὸ γένος τῶν ἀνθρώπων.</p>

			<p>Πέθανε ὁ ἀρχιερεὺς ποὺ ἦταν στὸ Μιλάνο,<br>
			διέταξε ὁ βασιλιὰς γιὰ νὰ ψηφίσουν ἄλλο.</p>

			<p>Ὀρθόδοξοι καὶ αἱρετικοὶ ἦν ἀνακατωμένοι,<br>
			ἡ Σύνοδος παρακαλεῖ μὲ ψήφισι νὰ γένῃ.</p>

			<p>Ὀρθόδοξοι κι ἀρειανοὶ μαλώνανε οἱ δυό τους,<br>
			ὁ κάθε ἕνας ἤθελε τὸν δέσποτα δικό του.</p>

			<p>Ἄκουσε ὁ Ἀμβρόσιος πόλεμο καὶ καυγάδες,<br>
			δυὸ παρατάξεις μάλωναν ποιοὶ νἆναι δεσποτάδες.</p>

			<p>Ἐπῆγε καὶ τοὺς μίλησε μ᾿ ἕναν ὡραῖο τρόπο,<br>
			ποὺ φωτισθήκανε πολὺ τὰ ὦτα τῶν ἀνθρώπων.</p>

			<p>Τοὖπαν δὲν βρίσκουν ἄξιο νὰ κυβερνᾶ κανένα,<br>
			τὴν Ἐκκλησία τοῦ Χριστοῦ ἐκτὸς ἀπὸ ἐσένα.</p>

			<p>Ὅλοι λοιπὸν ἐφώναξαν τότε στὸν βασιλέα,<br>
			Ἀμβρόσιο πὼς θέλουνε νὰ δοῦν ἀρχιερέα.</p>

			<p>Διέταξε ὁ βασιλιὰς τότε νὰ τὸν βαπτίσουν,<br>
			κι ἀρχιερέα ἔπειτα νὰ τὸν χειροτονήσουν.</p>

			<p>Ὁ ἅγιος, ἀρχιερέας δὲν ἤθελε νὰ γίνῃ,<br>
			γιατὶ εἶχε ἕνα χάρισμα, τὴν ταπεινοφροσύνη.</p>

			<p>Τὴν νύκτα ἔφυγε κρυφά, βάδιζε στὸ σκοτάδι,<br>
			ἀπὸ τὴν πόλι μακρυὰ τὴν δόξαν νὰ μὴ λάβῃ.</p>

			<p>Μὰ ὁ Θεὸς ἀπὸ ψηλὰ τὸν παρακολουθοῦσε,<br>
			τὰ βήματα τοῦ Ἀμβροσίου αὐτὸς τὰ ὁδηγοῦσε.</p>

			<p>Τὸν βρήκανε οἱ χριστιανοί, τὸν πᾶνε μὲ τὴ βία,<br>
			καὶ βασιλιὰ εἰδοποιοῦν, πᾶνε στὴν ἐκκλησία.</p>

			<p>Ὁ βασιλιὰς ἐχάρηκε διὰ τὴν εὕρεσί του<br>
			τοῦ ἔδωσε τὴν ψῆφο του γιὰ χειροτόνησί του.</p>

			<p>Ὁ Ἀμβρόσιος ἐπείστηκε, ἦν θέλημα Κυρίου,<br>
			δὲν ἔφερε ἀντίῤῥησι τοῦ ἀκροατηρίου.</p>

			<p>Ἤτανε ἐτότε ἀβάπτιστος κι ἀμέσως ἐβαπτίσθη,<br>
			κι ἀρχιερέας ἔγινε ὅταν χειροτονήθη.</p>

			<p>Ἦταν ἐκεῖ κι ὁ βασιλιάς, τὴν προσευχή του κάνει,<br>
			στὸν θρόνο τῆς μητρόπολης ἀμέσως τόνε βάνει.</p>

			<p>Κι ὁ ἅγιος Βασίλειος ἀπὸ τὴν Καισαρεία,<br>
			τοὔγραψε ὅτι ὁ Θεὸς τοὔδωσε προεδρία.</p>

			<p>Ὁ ἅγιος κάνει ἔλεγχο καὶ εἰς τὸν βασιλέα,<br>
			νὰ κυβερνοῦν οἱ ἄρχοντες τοὺς χριστιανοὺς ὡραῖα.</p>

			<p>Ὁ βασιλιὰς δὲν θύμωσε ὅταν τὸν νουθετοῦσε,<br>
			τὸν ἅγιο ἐπαίνεσε ποὺ τὸν καθοδηγοῦσε.</p>

			<p>Ὁ ἅγιος Ἀμβρόσιος μετὰ χειροτονία,<br>
			ἔζησε ἀγγελικὴ ζωὴ μέσα στὴν κοινωνία.</p>

			<p>Μόνο Σαββατοκύριακο ἔτρωγε φαγητό του,<br>
			τὶς ἄλλες ἡμέρες νήστευε σκληρὰ τὸν ἑαυτό του.</p>

			<p>Τὸν πλοῦτο ποὺ κληρονομιὰ εἶχε ἀπὸ τοὺς γονεῖς του,<br>
			ἐσκόρπιζε εἰς τοὺς φτωχούς, χαιρόταν ἡ ψυχή του.</p>

			<p>Ὁ ἅγιος ἀπ᾿ τὸν Χριστὸ παράδειγμά του παίρνει,<br>
			τροφὲς δὲν μάζευε ποτέ, καὶ στέγη γιὰ νὰ μένῃ.</p>

			<p>Διόρθωσε ἁμάρτημα Μεγάλου Θεοδοσίου,<br>
			τὸν ἤλεγξε ὡς βασιλιὰ τὸ στόμα τοῦ ἁγίου.</p>

			<p>Ἔκανεν ἐπανάστασι λαὸς Θεσσαλονίκης,<br>
			τότε στὸ ἱπποδρόμιο ποὺ ἤθελαν τὴν νίκη.</p>

			<p>Ἐθύμωσεν ὁ βασιλιὰς κι ἀμέσως διατάζει,<br>
			δυὸ χιλιάδες νὰ σφαγοῦν τὸ στόμα του προστάζει.</p>

			<p>Οἱ στρατιῶτες ἔσφαξαν τότε ἑπτὰ χιλιάδες,<br>
			ἄνδρες, γυναῖκες καὶ παιδιά, παπποῦδες καὶ γιαγιάδες.</p>

			<p>Ὁ Ἀμβρόσιος σὰν ἔμαθε γιὰ τὴν σφαγὴ ἐκείνη,<br>
			ἔκλαψε καὶ λυπήθηκε γι᾿ αὐτὸ ποὺ εἶχε γίνει.</p>

			<p>Σὲ λίγες ἡμέρες ὁ βασιλιὰς πῆγε στὴν ἐκκλησία,<br>
			ν᾿ ἀκούσῃ τὸν Ἀμβρόσιο στὴ Θεία Λειτουργία.</p>

			<p>Σὰν τὄμαθε ὁ Ἀμβρόσιος, βγαίνει, τὸν ἐμποδίζει,<br>
			κι ἀμέσως δίχως νὰ ἐντραπῇ, τὸν ἔλεγχο ἀρχίζει.</p>

			<p>Τοῦ λέγει· ἀπαγορεύεται νὰ μπῇς στὴν ἐκκλησία,<br>
			γιατὶ σφαγὴ ποὺ ἔγινε, ἐσὺ ἤσουν ἡ αἰτία.</p>

			<p>Ὁ ἔλεγχος ποὺ ἔκανε τότε Θεοδοσίου,<br>
			μέσ᾿ στὴν καρδιά του μπήκανε τὰ λόγια τοῦ ἁγίου.</p>

			<p>Ὁ βασιλιὰς ἐστράφηκε ἀμέσως στὸ παλάτι,<br>
			κι ἔκλαιγε συνέχεια, δὲν βούλωνε τὸ μάτι.</p>

			<p>Δικαίωσε τὸν ἅγιον διὰ τὴν τιμωρία,<br>
			ποὺ τότε τοῦ ἀπαγόρευσε νὰ μπῇ στὴν ἐκκλησία.</p>

			<p>Δὲν ἤθελε ὁ ἅγιος νὰ τοῦ τὸ συγχωρέσῃ,<br>
			μετάνοιωσε ὁ βασιλιάς, πῆγε νὰ τοῦ προσπέσῃ.</p>

			<p>Τότε τοῦ λέγει ὁ ἅγιος διὰ τὴν ἁμαρτία,<br>
			ποιὸ φάρμακο χρησίμευσε διὰ τὴν θεραπεία.</p>

			<p>Ὁ βασιλιὰς ἀπάντησε γιὰ τὸ ἁμάρτημά του,<br>
			νὰ δώσῃ ὁ Ἀμβρόσιος τὰ φάρμακα δικά του.</p>

			<p>Τὸν εἶδε τότε ὁ ἅγιος, εἶχε μετανοήσει,<br>
			μὲ φάρμακα πνευματικὰ τοῦ ἔδωσε τὴ λύσι.</p>

			<p>Σὰν δικαστῇ ὁ ἄνθρωπος μὲ ἔγκλημα θανάτου,<br>
			τριάντα ἡμέρες στὴν ζωὴ γιὰ τὴ μετάνοιά του.</p>

			<p>Τὴν δέχθηκε ὁ βασιλιὰς τότε τὴν συμβουλή του,<br>
			καὶ νόμο ἐδιάταζε μὲ τὴν ὑπογραφή του.</p>

			<p>Τότε σὰν εἶδε ὁ ἅγιος σωστὴ τὴ μετανοία,<br>
			ἐπέτρεψε στὸν βασιλιὰ νὰ μπῇ στὴν ἐκκλησία.</p>

			<p>Μπρούμυτα μέσ᾿ στὴν ἐκκλησιά, τραβοῦσε τὰ μαλλιά του,<br>
			ἐκτύπαγε τὸ στῆθος γιὰ τὰ ἁμαρτήματά του.</p>

			<p>Ἐζήτησε συγχώρησι σ᾿ ὅσους ἐκεῖ παρόντες,<br>
			κι ἐκείνους ποὔχουν σκοτωθῆ, κι ἂς ἤτανε ἀπόντες.</p>

			<p>Νὰ κοινωνήσῃ ἐθέλησε, μπαίνει στὸ Ἅγιον Βῆμα,<br>
			τ᾿ ἀπαγορεύει ὁ ἅγιος, γιατὶ κι αὐτὸ ἦταν κρίμα.</p>

			<p>Στὸ Ἱερὸν οἱ ἱερεῖς πρέπει νὰ κοινωνοῦνε,<br>
			οἱ κοσμικοὶ καὶ βασιλεῖς ἀπέξω νὰ βρεθοῦνε.</p>

			<p>Ὁ βασιλιὰς ἐδέχθηκε αὐτὴ τὴ νουθεσία,<br>
			εἶπε πὼς στὸ Βυζάντιο αὐτὴ εἶχαν συνηθεία.</p>

			<p>Ὁ ἅγιος κι ὁ βασιλιὰς ἐκάνανε παρέα,<br>
			τοὺς στόλιζαν οἱ ἀρετές, περνούσανε ὡραῖα.</p>

			<p>Ἦταν καὶ ἡ βασίλισσα πιστὴ στὴν συντροφιά του,<br>
			καὶ ἐτηροῦσε τοῦ Θεοῦ πάντα τὰς ἐντολάς του.</p>

			<p>Ἐφρόντιζε γιὰ τοὺς πτωχούς, ἀῤῥώστους, παραλύτους,<br>
			ἐπήγαινε στὰ σπίτια τους κι ἔμενε μαζί τους.</p>

			<p>Καθάριζε, ἐμαγείρευε, τοὺς ἔπλενε τὰ πιάτα,<br>
			κι ὅσοι δὲν εἶχαν φαγητό, τὰ βρίσκανε γεμάτα.</p>

			<p>Περιποιόταν ἄῤῥωστους, χωρὶς νὰ ἀηδιάζῃ,<br>
			τὴν ἀρετὴ στὸν βασιλιὰ πάντα ἐγκωμιάζει.</p>

			<p>Πλακίλλα ἡ βασίλισσα εἶχε ὀνομασία,<br>
			Σεμπτέμβρη δέκα τέσσερις τιμᾶ ἡ Ἐκκλησία.</p>

			<p>Ὁ ἅγιος Ἀμβρόσιος εἰς τὴν Ὀρθοδοξία<br>
			πολλὲς ψυχὲς ἐγύρισε ἀπὸ κακοδοξία.</p>

			<p>Ἀῤῥώστους ἐθεράπευε ποὺ ὑποφέραν χρόνια,<br>
			κι ἄλλους ἐλευθέρωνε ποὺ εἴχανε δαιμόνια.</p>

			<p>Ἀνάμεσα σ᾿ ὅλους αὐτοὺς εἰς τὸν καιρὸν ἐκεῖνο,<br>
			ἐβάπτισε μὲ ἄλλους μαζὶ κι ἅγιο Αὐγουστῖνο.</p>

			<p>Ἦταν καλὸς ὁ ἅγιος, τοὺς πάντας νουθετοῦσε,<br>
			ἐπήγαινε στοὺς ἄῤῥωστους, τοὺς ἐπαρηγοροῦσε.</p>

			<p>Τὰ βάσανα καὶ πειρασμοὺς ποὺ ὁ Θεὸς τὰ στέλνει,<br>
			πρέπει ὁ κάθε χριστιανὸς τότε νὰ ὑπομένῃ.</p>

			<p>Νὰ εὐχαριστοῦμε τὸν Θεόν, τὸν ἱερὸ γιατρό μας,<br>
			ποὺ μᾶς γιατρεύει τὶς ψυχὲς κι εἶναι γιὰ καλό μας.</p>

			<p>Γυναίκα ἦν παράλυτη, τὴν γιάτρεψε στὴν Ῥώμη,<br>
			ἔκανε κι ἄλλα θαύματα πάρα πολλὰ ἀκόμη.</p>

			<p>Βαπτίστηκε αἱρετικὸς κι ὅλοι οἱ ἄλλοι ἀποροῦσαν,<br>
			γιατὶ νὰ γίνῃ χριστιανός, πολλὰ τὸν ἐρωτοῦσαν.</p>

			<p>Τοὺς εἶπε· εἶδα ἄγγελο σὰν ἅγιος μιλοῦσε,<br>
			καὶ Ἀμβροσίου τὸ αὐτὶ αὐτὸς ἐνουθετοῦσε.</p>

			<p>Ἔκανε θαύματα ὁ Θεὸς μὲ προσευχὲς ἁγίου,<br>
			παντοῦ ἁπλώθη ἡ φήμη του τότε τοῦ Ἀμβροσίου.</p>

			<p>Στὸ τέλος σὰν κατάλαβε τὸ τέλος τῆς ζωῆς του,<br>
			μὲ προσευχὴ παρέδωσε τὴν ἅγια ψυχή του.</p>

			<p>Ἤτανε πενήντα ἑπτὰ ἐτῶν τότε στὴν ἡλικία,<br>
			καὶ Δεκεμβρίου ἦταν ἑπτὰ ἡ ἡμερομηνία.</p>

			<p>Εἰς τὸ Μιλάνο ἔθαψαν τὸ ἅγιο λείψανό του,<br>
			κι ἔκανε θαύματα πολλὰ στὸν τόπο τὸν δικό του.</p>

			<p>Ἔγραψε μὲ τὰ χέρια του ψυχωφελῆ βιβλία,<br>
			νὰ τὰ διαβάζουν οἱ πιστοί, ποὺ θέλουν σωτηρία.</p>

			<p>Ὦ ἅγιε Ἀμβρόσιε, μεγάλε στὴν οὐσία,<br>
			δίνε μας μὲ τὴν χάρι σου τὴ νοητὴ ἀμβροσία.</p>

			</td>
		</tr>
	</table>
</div>

<hr>

</body>

</html>