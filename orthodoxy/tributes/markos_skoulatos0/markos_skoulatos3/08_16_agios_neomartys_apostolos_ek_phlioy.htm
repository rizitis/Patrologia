<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Νεομάρτυς Απόστολος εκ Πηλίου</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Νεομάρτυς Ἀπόστολος ἐκ Πηλίου</h1>

<p style="text-align: center">16 Αὐγούστου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Ὁ ἅγιος γεννήθηκε σ᾿ ἕνα χωριὸ τοῦ Βόλου,<br>
			γονεῖς του ἤτανε φτωχοὶ μὲ κτήματα καθόλου.</p>

			<p>Μέλπω μάνας του τ᾿ ὄνομα καὶ Κώστας ὁ πατέρας<br>
			δουλεύανε κι οἱ δυὸ σκληρὰ γιὰ τὸ ψωμὶ τῆς μέρας.</p>

			<p>Ἦσαν θεοφοβούμενοι κι οἱ δύο οἱ γονεῖς του<br>
			καὶ τὄειχε σὰν κληρονομιὰ ὁ ἅγιος στὴν ζωή του.</p>

			<p>Ὀρφάνεψε ὅμως μικρός, στὰ δεκαπέντε χρόνια,<br>
			ἐφύγανε κι οἱ γονεῖς στὸν ἅπαντα αἰώνια.</p>

			<p>Πῆγε Κωνσταντινούπολι σὲ ἕνα ταβερνιάρη,<br>
			ζήτησε τὸν Ἀπόστολο ὑπάλληλο νὰ πάρῃ.</p>

			<p>Τέσσερα χρόνια κάθησε μὲ τὸ ἀφεντικό του,<br>
			ἐπήγαινε στὴν ἐκκλησιά, εἶχε πνευματικό του.</p>

			<p>Βρῆκε βιβλία τοῦ Χριστοῦ καὶ βίους τῶν ἁγίων,<br>
			κι ἐδιάβαζε κι ἐθαύμαζε τὸν ἰδικό τους βίο.</p>

			<p>Ἦταν ἁγνὸς καὶ ἠθικός, γενναῖο παλληκάρι,<br>
			τότε δέκα ἐννιὰ ἐτῶν μὲ τοῦ Θεοῦ τὴν χάρι.</p>

			<p>Ὅμως ἡ τότε ἐποχὴ ἦταν τουρκοκρατία<br>
			καὶ μὲ πολὺ φανατισμὸ μισοῦν Ὀρθοδοξία.</p>

			<p>Ὁ Ἀπόστολος ἐφρόντισε ἀναφορὰ νὰ κάνῃ,<br>
			καὶ τὴν ἐπῆγε στὸν πασᾶ, κανεὶς νὰ μὴν πεθάνῃ.</p>

			<p>Μόλις τὸν εἶδε ὁ Γιουσούφ, ἀμέσως διατάσσει<br>
			στὸν Βοεβόδα νὰ βρεθῇ δοῦλος του πρὶν βραδυάσῃ.</p>

			<p>Τότε αὐτὸς τὸν ἅρπαξε, στὴν φυλακὴ τὸν βάζει,<br>
			φόρο ἀπ᾿ τὸν Ἀπόστολο ἀμέσως διατάζει.</p>

			<p>Τότε τοῦ λέγει ὁ Ἅγιος πῶς χρήματα δὲν ἔχει,<br>
			μόνο ἕνα σπίτι στὸ χωριὸ καὶ μιά μουριὰ κατέχει.</p>

			<p>Τὸ σπίτι ἂν θέλεις πούλησε καὶ τὰ λεφτὰ νὰ πάρῃς,<br>
			ἄλλο δὲν ἔχω τίποτα, σοῦ κάνω αὐτὴ τὴν χάρι.</p>

			<p>Ὁ Βοεβόδας χάρηκε ποὺ τοῦ ᾿κανε τὴν χάρι,<br>
			τὸ σπίτι θὰ τὸ πούλαγε, ἀργύρια νὰ πάρῃ.</p>

			<p>Ὁ Βοεβόδας θέλησε νὰ τὸν ἐλευθερώσῃ,<br>
			μὰ ἕνας μαῦρος στὴν ψυχὴ πῆγε νὰ τὸν προδώσῃ.</p>

			<p>Τοῦ λέγει· στὸν Ἀπόστολο ἂν δώσῃ ἐλευθερία,<br>
			θὰ τὸν προδώσῃ στὶς Ἀρχὲς νὰ ἔχῃ τιμωρία.</p>

			<p>Ἀμέσως ἄλλαξε μυαλὰ κι ἀμέσως διατάζει,<br>
			νὰ δείρουνε τὸν ἅγιο, τοὺς δούλους του προστάζει.</p>

			<p>Κανόνα καθημερινὸ αὐτὸς τοὺς εἶχε κάνει,<br>
			ὁσότου ὁ Ἀπόστολος μὲ βάσανα πεθάνῃ.</p>

			<p>Τὰ πόδια του μὲ σίδερα τὰ δυὸ τὰ εἶχαν δέσει,<br>
			τὸν ἔδερναν ἀλύπητα νὰ φύγῃ ἀπ᾿ τὴ μέση.</p>

			<p>Ὁ Βοεβόδας τὸν κτυπᾶ μ᾿ ἕνα σφυρὶ στὴν πλάτη<br>
			κι ὁ Ἅγιος στὸν πόνο του τὸν ἐρωτοῦσε κάτι.</p>

			<p>Γιατὶ μὲ δέρνεις τύραννε, εἶμαι καλλίτερός σου,<br>
			καὶ ἀπὸ τὰ τσιράκια σου ποὺ βρίσκονται ἐμπρός σου.</p>

			<p>Ἄ, εἶσαι μωαμεθανός, τοῦ λέγει ὁ Βοεβόδας,<br>
			στ᾿ αὐτιά του τότε ὁ Ἅγιος σὰν κτύπησε μιὰ βόμβα.</p>

			<p>Πῶς εἶν᾿ μεγάλος τοῦ ἔλεγε ποὺ ἦν στὴν ὀρθοδοξία,<br>
			κι αὐτοὶ πιστεύουν ψεύτικα μωαμεθανῶν θρησκεία.</p>

			<p>Οἱ τοῦρκοι λένε ψέματα πῶς εἶπε νά τουρκέψῃ,<br>
			ἐπιμένουν στὸν Ἅγιο αὐτὸς νὰ τὸ πιστέψῃ.</p>

			<p>Ὁ Βοεβόδας θέλησε περιτομὴ νὰ κάνῃ,<br>
			ὁ Ἅγιος ἀρνήθηκε ἤθελε νὰ πεθάνῃ.</p>

			<p>Ἀπόστολος κι ὁ τύραννος εἶχαν λογομαχία,<br>
			τὸν ἔκλεισαν στὴν φυλακὴ δεύτερη τιμωρία.</p>

			<p>Τὸν ἔφτυσαν, τὸν χτύπαγαν ὅσοι ἤσανε κοντά του,<br>
			ὁ Ἅγιος δὲν ἀρνιότανε τὴν πίστι τὴν δικιά του.</p>

			<p>Τὸν βγάλαν ἀπ᾿ τὴν φυλακή, στοὺς ἄρχοντες τὸν πᾶνε,<br>
			καὶ ὅλοι σὰν τὶς μέλισσες πέσανε νὰ τὸν φᾶνε.</p>

			<p>Ὅλοι τους εἶπαν ψέματα πῶς εἶπε νά τουρκέψῃ,<br>
			ἔκανε τὸν ἅγιον κι αὐτὸν νὰ τὸ πιστέψῃ.</p>

			<p>Ὁ ἅγιος βρισκότανε σ᾿ ἀνήμερα θηρία,<br>
			ἦταν πολὺ ἀτάραχος καὶ εἶχε ἀφοβία.</p>

			<p>Τοῦ τάζανε οἱ ἄρχοντες πλούτη καὶ μεγαλεῖα,<br>
			καὶ νὰ γυρίσῃ μὲ αὐτοὺς Μωάμεθ στὴ θρησκεία.</p>

			<p>Τοῦτο, τοὺς λέγει ὁ ἅγιος, μὴν χάνετε καιρό σας,<br>
			ἐγὼ θὰ εἶμαι πρόθυμος στὸν ἄγριο σκοπό σας.</p>

			<p>Θέλετε νὰ μὲ κάψετε, ξύλα ἐγὼ θὰ φέρω,<br>
			καὶ θὰ ἀνάψω τὴ φωτιά, ἐκεῖ νὰ ὑποφέρω.</p>

			<p>Νὰ μὲ ἀπαγχονίσετε κι αὐτὸ θὰ τὸ βαστήξω,<br>
			καὶ τὸ σχοινὶ εἰς τὸν λαιμὸ ἐγὼ θὰ τὸ τραβήξω.</p>

			<p>Νὰ μὲ ἀποκεφαλίσετε, ἐγὼ τὸ γιαταγάνι<br>
			θὰ τ᾿ ἀκονίσω νὰ κοπῇ κεφάλι μάνι-μάνι.</p>

			<p>Εἶχε τὴν πίστι δυνατή, τὸ σθένος, τὴν ἀνδρεία,<br>
			ἦν παλληκάρι τοῦ Χριστοῦ εἰς τὴν Ὀρθοδοξία.</p>

			<p>Μάταια ὅλοι προσπαθοῦν τοῦρκο νὰ τὸν γυρίσουν,<br>
			τὸν ἅγιον δικάσανε, νὰ ἀποκεφαλίσουν.</p>

			<p>Τὸν ἔριξαν στὴν φυλακή, ἐδέρναν τὸ κορμί του,<br>
			καὶ ὅλη νύκτα ἔκανε ἐκεῖ τὴν προσευχή του.</p>

			<p>Τὸν βγάζουν ἀπ᾿ τὴν φυλακή, τὸν βάλανε νὰ τρέχῃ,<br>
			γιὰ νὰ ἀποκεφαλισθῇ, νὰ φύγῃ ἀπ᾿ τὴν μέση.</p>

			<p>Χαρούμενος ὁ ἅγιος τότε ἀκολουθοῦσε,<br>
			σὰν νὰ γινότανε χαρὰ ἐκεῖ καὶ θὰ γλεντοῦσε.</p>

			<p>Διέταξαν τὸν Δήμιο νὰ ἀποκεφαλίσῃ<br>
			Ἀπόστολο τὸν ἅγιον, δὲν ἤθελαν νὰ ζήσῃ.</p>

			<p>Καὶ τρεῖς φορὲς μὲ τὸ σπαθὶ λίγο εἶχε κτυπήσει,<br>
			θελήσανε ὁ ἅγιος σκληρὰ νὰ μαρτυρήσῃ.</p>

			<p>Τὸν ἔπιασε ἀπ᾿ τὰ μαλλιὰ καὶ σὰν ἀρνὶ τὸν σφάζει,<br>
			καὶ ἡ ἁγία του ψυχὴ τὰ ὕψη ἀνεβάζει.</p>

			<p>Καθήσανε οἱ τύραννοι γιὰ νὰ ξεκουραστοῦνε,<br>
			ἀστέρι ἀπ᾿ τὸν οὐρανὸ ἦρθε ἐκεῖ νὰ δοῦνε.</p>

			<p>Σχημάτισε ἕνα σταυρὸ τὸ λείψανο τοῦ ἁγίου,<br>
			καὶ ἄγγελοι περικύκλωσαν σκηνὴ τοῦ μαρτυρίου.</p>

			<p>Τὸ λείψανο οἱ ἄγριοι τὄβγαλαν ἀπ᾿ τὸν τόπο,<br>
			τὸ ἔριξαν στὴ θάλασσα στοῦ Κερατίου Κόλπο.</p>

			<p>Τὸ σῶμα δὲν βυθίστηκε, στὰ κύματα ἦν καὶ πλέει,<br>
			ὡσὰν τοῦ Νῶε Κιβωτὸς μέσ᾿ στὸ γυαλὸ παλεύει.</p>

			<p>Οἱ ἄπιστοι ἐκράτησαν μόνο ἁγίου κάρα,<br>
			τὰ θαύματα ποὺ εἴδανε τοὺς ἔπιασε τρομάρα.</p>

			<p>Μαρτύρησεν ὁ ἅγιος Αὐγούστου δέκα ἕξι,<br>
			ζωή του δίνει στὸν Χριστόν, δίχως νὰ βγάλῃ λέξι.</p>

			<p>Ὦ Ἅγιε Ἀπόστολε, γενναῖο παλληκάρι<br>
			στὴν βασιλεία τοῦ Θεοῦ εἶσαι λαμπρὸ καμάρι.</p>

			</td>
		</tr>
	</table>
</div>

<hr>

</body>

</html>