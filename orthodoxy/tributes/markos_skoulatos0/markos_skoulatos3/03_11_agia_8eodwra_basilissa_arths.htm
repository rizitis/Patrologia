<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγία Θεοδώρα Βασίλισσα Άρτης</title>
<link rel="stylesheet" type="text/css" href="../styles.css">
</head>

<body lang="el">

<h1>Ἁγία Θεοδώρα Βασίλισσα Ἄρτης</h1>

<p style="text-align: center">11 Μαρτίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Στὴν Ἄρτα ἦταν βασίλισσα ἡ Ἁγία Θεοδώρα<br>
			ποὺ πρῶτα ἐγεννήθηκε στῶν Θεσσαλῶν τὴν χώρα.</p>

			<p>Χριστιανικὴ ἀνατροφὴ ἔλαβε ἀπ᾿ τοὺς γονεῖς της,<br>
			εὐλογημένη ἤτανε ἡ συναναστροφή της.</p>

			<p>Εὐῶδες τριαντάφυλλο ἦταν τὸ ἄρωμά της,<br>
			καὶ ὠφελοῦσε τὶς ψυχὲς ποὺ πήγαιναν κοντά της.</p>

			<p>Καὶ ὅταν ἐμεγάλωσε, ἐφρόντισαν οἱ γονεῖς της,<br>
			νὰ πάρῃ ἄνδρα χριστιανὸ γιὰ ἀποκατάστασί της.</p>

			<p>Ἡ Θεοδώρα ὀρφανὴ μένει ἀπὸ πατέρα,<br>
			καὶ ἔζησε χριστιανικὰ μαζὶ μὲ τὴν μητέρα.</p>

			<p>Ὁ Δούκας τότε Μιχαὴλ διὰ τὴν ὀμορφιά της,<br>
			εἰς γάμον τὴν ἐζήτησε καὶ ἔμεινε κοντά της.</p>

			<p>Σὰν πέρασε λίγος καιρὸς στὴν Ἄρτα προχωρῆσαν,<br>
			ἀφοῦ ἐκεῖ θὰ ἔμεναν, μεγάλο κάστρο ἐκτίσαν.</p>

			<p>Τότε ὁ Δούκας Μιχαὴλ ἔβαλε γιὰ σκοπό του,<br>
			νὰ κυβερνᾶ ἀξιέπαινα εἰς τὸ βασίλειό του.</p>

			<p>Δὲν ὑπερηφανεύθηκε τότε ἡ Θεοδώρα,<br>
			ποὺ ἔγινε βασίλισσα, ἦν ταπεινὴ στὴν χώρα.</p>

			<p>Στολίδια δὲν τῆς ἄρεσαν, φορέματα ἐπίσης,<br>
			καὶ μ᾿ ἄλλα ροῦχα ταπεινὰ ἔντυνε τὸ κορμί της.</p>

			<p>Ἔβαλε ἕνα σκοπὸ ἐτότες στὴ ζωή της,<br>
			νὰ ζῇ θεάρεστη ζωή, νὰ σώσῃ τὴν ψυχή της.</p>

			<p>Ἐδιάβαζε Λόγο Θεοῦ, πάει σ᾿ ἀκολουθίες,<br>
			νὰ ἀκούει πάντα ἤθελε θεῖες λειτουργίες.</p>

			<p>Ἀγάπη καὶ πραότητα εἶχε καὶ καλοσύνη,<br>
			πίστι καὶ τὴν ταπείνωσι καὶ ἐλεημοσύνη.</p>

			<p>Ἐφρόντιζε Λόγον Θεοῦ παντοῦ νὰ διαδώσῃ,<br>
			γι᾿ ἀνθρώπους μ᾿ ἁγνὴ ψυχή, ὁ Κύριος νὰ σώσῃ.</p>

			<p>Τοὺς πεινασμένους φρόντιζε πάντοτε νὰ ταΐσῃ,<br>
			καὶ ὅσοι ἤτανε γυμνοὶ μὲ ροῦχα νὰ τοὺς ντύσῃ.</p>

			<p>Ἡ Θεοδώρα ἔγινε τῶν ὀρφανῶν μητέρα,<br>
			προστάτης ἦταν τῶν χηρῶν γιὰ νύκτα καὶ ἡμέρα.</p>

			<p>Ἔτσι κοντά της ἔτρεχαν ὅλοι οἱ βασανισμένοι,<br>
			ἄνθρωποι ποὺ πεινούσανε ἔφευγαν χορτασμένοι.</p>

			<p>Ἐφθόνησε ὁ διάβολος τότε τὴν ἀρετή της,<br>
			διὰ τὴν ἁγιότητα καὶ τὴν ταπείνωσί της.</p>

			<p>Καὶ ἄγριο τὸν πόλεμο τῆς ἑτοίμαζει τώρα,<br>
			ποὺ θέλει νὰ ἐκδικηθῇ τὴν Ἁγία Θεοδώρα.</p>

			<p>Ὁ ἄνδρας της ὁ Μιχαὴλ κάνει παρανομία,<br>
			μὲ χήρα ἐσυνδέθηκε, ζοῦσαν σὲ ἁμαρτία.</p>

			<p>Αὐτὴ ἡ χήρα ἦν μάγισσα, μάγια τοῦ εἶχε κάμει,<br>
			μὲ μάγια τὸν ἐτσάκισε, σὰν νὰ ᾿τανε καλάμι.</p>

			<p>Ὅταν τὸν ἐξελόγιασε τὸν βασιλιὰ ἡ πόρνη,<br>
			τὴν εἶχε σὰν γυναίκα του, κι ἦν Θεοδώρα μόνη.</p>

			<p>Ἔδερνε τὴν βασίλισσα καὶ τὴν περιφρονοῦσε,<br>
			ἀνθρώπους δὲν ντρεπότανε, φόβον Θεοῦ δὲν εἶχε.</p>

			<p>Εἶχε ξεκόψει ὁ δυστυχὴς ἀπὸ τὴν Ἐκκλησία,<br>
			γι᾿ αὐτὸ εὑρῆκε ὁ σατανᾶς τότε τὴν εὐκαιρία.</p>

			<p>Ὅλα αὐτὰ τὰ ἔβλεπε τότε ἡ Θεοδώρα,<br>
			γενναῖα καὶ μὲ ὑπομονὴ ξεπέρναγε τὴν μπόρα.</p>

			<p>Σκεπτότανε ὅλα αὐτά, Θεὸς παραχωροῦσε<br>
			οὐράνιο θησαύρισμα τὶς θλίψεις θεωροῦσε.</p>

			<p>Περνοῦσε τὶς ἡμέρες της μὲ προσευχή, νηστεία,<br>
			ἦταν ὑποχωρητικὴ Θεοδώρα ἡ Ἁγία.</p>

			<p>Γιὰ τὴν αἰσχρὰ διαγωγὴ ποὺ κάνει ὁ σύζυγὸς της,<br>
			ἀντίστασι δὲν ἔκανε, κρατεῖ τὸν ἑαυτό της.</p>

			<p>Παρακαλοῦσε τὸν Θεόν, ἔκανε ἱκεσία,<br>
			τὸ πρόβλημά της νὰ λυθῇ, Χριστοῦ τῇ βοηθείᾳ.</p>

			<p>Ὁ βασιλιὰς τὴν μίσησε καὶ τὴν ἀποξενώνει,<br>
			μὰ καὶ στοὺς ὑπηκόους του παραγγελία δίνει.</p>

			<p>Μὴν ἀναφέρουνε ποτὲ ὄνομα Θεοδώρα,<br>
			στὸν δρόμο τὴν ἐπέταξε ὁ βασιλέας τώρα.</p>

			<p>Μικρὸ παιδὶ ἐκράταγε τότε στὴν ἀγκαλιά της,<br>
			καὶ πέντε χρόνια ἔζησε ἔρημη, μοναχιά της.</p>

			<p>Ἡ Θεοδώρα ὅμως ποτὲ δὲν εἶχε ἀπελπισία,<br>
			γιατὶ εἶχε ἀπὸ τὸν Θεὸν τὴν θεία προστασία.</p>

			<p>Παρακαλοῦσε τὸν Θεὸν νὰ τόνε συγχωρήσῃ<br>
			τὸν ἄνδρα της τὸν βασιλιὰ καὶ νὰ μετανοήσῃ.</p>

			<p>Στὸ δάσος ποὺ βρισκότανε μὲ τὸ παιδί της τώρα,<br>
			ἕνας παπᾶς ἐφάνηκε, τὸν βλέπει ἡ Θεοδώρα.</p>

			<p>Ἐτότε τὴν ἐρώτησε ὁ ἀγαθὸς λευΐτης,<br>
			ἡ Θεοδώρα ἐσήκωνε στὴν ἀγκαλιὰ παιδί της.</p>

			<p>Στὸ μέρος πῶς εὑρέθηκε, ποιὰ ἦταν ἡ ζωή της,<br>
			ἡ Θεοδώρα δάκρυσε ἀπὸ συγκίνησί της.</p>

			<p>Τοῦ εἶπε τὰ καθέκαστα πάρα πολὺ ὡραῖα,<br>
			καὶ ὅσα ἐσυνέβησαν διὰ τὸν βασιλέα.</p>

			<p>Συγκινημένος ὁ παπᾶς, γεμάτος καλωσύνη,<br>
			τὴν πῆρε εἰς τὸ σπίτι του καὶ χρήματα τῆς δίνει.</p>

			<p>Θεὸς ἀκούει προσευχές, ξέρει τὸ πρόβλημά της,<br>
			καὶ τότε τέλος ἔδωσε σ᾿ ὅλα τὰ βάσανά της.</p>

			<p>Μιὰ μέρα λείπει ὁ βασιλιὰς καὶ μπαίνουν στὸ παλάτι<br>
			οἱ ἄρχοντες τοῦ παλατιοῦ, σὰν νὰ γυρεύουν κάτι.</p>

			<p>Τὴν μοιχαλίδα βρήκανε, τὴν τιμωροῦνε τώρα,<br>
			νὰ μάθουνε πῶς ἔδιωξε αὐτὴ τὴν Θεοδώρα.</p>

			<p>Μάγια ἔκανα στὸ βασιλιὰ νὰ διώξῃ ἀπ᾿ τὸ παλάτι,<br>
			γυναίκα του καὶ τὸ παιδὶ νὰ κουβαλῇ στὴν πλάτη.</p>

			<p>Σὰν ἔμαθε ὁ βασιλιὰς μάγια πὼς τοὖχαν κάνει,<br>
			ἐτότε μετανόησε, κόντευε νὰ πεθάνῃ.</p>

			<p>Κατάλαβε πὼς ἔζησε χρόνια στὴν ἁμαρτία<br>
			καὶ τώρα τὴν βασίλισσα ζητεῖ ἀπ᾿ τὴν ἐξορία.</p>

			<p>Ἀνθρώπους ἔστειλε εὐθὺς νὰ βροῦν τὴν Θεοδώρα,<br>
			καὶ πάλι στὸ παλάτι του νὰ τοῦ τὴν φέρουν τώρα.</p>

			<p>Ἔλεγχο εἶχε ὁ βασιλιὰς εἰς τὴν συνείδησί του,<br>
			ποὺ ἐξορία ἔκανε γυναίκα καὶ παιδί του.</p>

			<p>Στοῦ βασιλιᾶ διαταγὴ ἔτρεξαν ὅλοι τώρα.<br>
			φιλοξενοῦσε ἕνας παπᾶς τότε τὴν Θεοδώρα.</p>

			<p>Μετάνοια σὰν ἄκουσε τότε τοῦ βασιλέα,<br>
			ἐπέστρεψε στὰ Ἀνάκτορα καὶ ζήσανε ὡραῖα.</p>

			<p>Ἡ Ἄρτα πανυγήριζε, εἶχε χαρὰ μεγάλη,<br>
			ποὺ εἶδαν τὴν βασίλισσα νὰ ἐπιστρέφῃ πάλι.</p>

			<p>Μετανόησε ὁ βασιλιάς, ἔκτισε ἐκκλησίες,<br>
			δέησι κάνει στὸν Θεὸ νὰ σβήσῃ ἁμαρτίες.</p>

			<p>Σαράντα χρόνια ἔζησε μαζὶ μὲ Θεοδώρα,<br>
			ἀπέκτησαν πέντε παιδιὰ σ᾿ αὐτὸν τὸν κόσμο τώρα.</p>

			<p>Ἀπέθανε ὁ βασιλιὰς κι ἔμεινε χήρα τώρα,<br>
			χριστιανικὰ καθήκοντα κάνει ἡ Θεοδώρα.</p>

			<p>Ἀμέσως σὰν ἐχήρεψε, πῆγε στὸ μοναστήρι,<br>
			καλόγρια ἐντύθηκε καὶ εἶχε πανηγύρι.</p>

			<p>Ἐτότε περισσότερον ἄρχισε τὶς νηστεῖες,<br>
			μὲ ἀγρυπνία, προσευχὴ καὶ ἀγαθοεργίες.</p>

			<p>Σὲ ὅλες τὶς καλόγριες ὑπακοὴ τὶς κάνει<br>
			καὶ εἰς τὸν δρόμο τοῦ Θεοῦ ἁμαρτωλοὺς τοὺς βάνει.</p>

			<p>Ἔζησε στὸ μοναστικὸ βίο της χρόνια δέκα,<br>
			τὸν ἑαυτόν της στόλιζε σὰν χριστιανὴ γυναίκα.</p>

			<p>Πλησίασε ὅμως ὁ καιρὸς γιὰ νὰ ἀναχωρήσῃ,<br>
			ἀπὸ τὸν μάταιο κόσμο στὸν οὐρανὸ νὰ ζήσῃ.</p>

			<p>Ἅγιο Γιώργη παρακαλεῖ μὰ καὶ τὴν Παναγία,<br>
			νὰ ζήσῃ ἀκόμα στὴν ζωὴ μία ἐξαμηνία.</p>

			<p>Ἡ Παναγία παρακαλεῖ ἐτότε γιὰ νὰ ζήσῃ,<br>
			σὲ ἕξι μῆνες ἐκκλησιὰ ποὺ ἤθελε νὰ κτίσῃ.</p>

			<p>Καὶ ὁ Θεὸς τὴν ἄκουσε τότε τὴν προσευχή της<br>
			καὶ προθεσμία ἔδωσε τότε στὴ ζωή της.</p>

			<p>Τὶς μοναχὲς συμβούλεψε νἄχουνε προθυμία,<br>
			νὰ κάνουν θέλημα Θεοῦ, νὰ βροῦνε σωτηρία.</p>

			<p>Καὶ τότε μὲ ἀγαλλίασι παρέδωσε ψυχή της,<br>
			καὶ ἑβδομήντα ἤτανε τὰ ἔτη τῆς ζωῆς της.</p>

			<p>Ἐπέρασε θεάρεστα σὲ ὅλον της τὸν βίον,<br>
			γι᾿ αὐτὸ συναριθμήθηκε στὴν θέσι τῶν ἁγίων.</p>

			<p>Ἐθάφτηκε εἰς τὸν ναὸν Ἁγίου Γεωργίου,<br>
			τὴν ἑορτάζει ἡ Ἐκκλησιὰ στὶς ἕντεκα Μαρτίου.</p>

			<p>Θαύματα τότε ἔγιναν στὸν τάφο τῆς ἁγίας,<br>
			τὴν νύχτα φλόγες ἔβγαιναν κι ἦταν φωτοχυσία.</p>

			<p>Οἱ πονεμένοι κι ἄῤῥωστοι ζητοῦν βοήθειά της,<br>
			καὶ ὅσοι τὴν φωνάζανε γινότανε προστάτις.</p>

			<p>Παράκλησι στὸν τάφο της ἔκαναν στὴν Ἁγία,<br>
			καὶ τότε τὴν ἐθάψανε σὺν πάσῃ εὐλαβείᾳ.</p>

			<p>Ἔγινε ἀνακομιδὴ στὰ ἅγια λείψανά της<br>
			καὶ σὲ σινδόνι καθαρὸ ἔβαλαν τὰ ὀστᾶ της.</p>

			<p>Ψαλμοὺς καὶ θυμιάματα μέσα στὴν ἐκκλησία,<br>
			πρὸ πύλης ἁγίου βήματος εὑρίσκεται ἡ ἁγία.</p>

			<p>Θαυματουργεῖ ἡ εἰκόνα της καὶ ἅγιο λείψανό της,<br>
			σ᾿ ὅσους μὲ πίστι τρέχουνε στὸν τάφο τὸν δικό της.</p>

			<p>Νοσήματα ὅσοι εἴχανε πήγαιναν στῆς ἁγίας,<br>
			καὶ ὅλους ἔκανε καλὰ ποὺ εἶχαν ἀσθενείας.</p>

			<p>Τυφλοὺς ἐχάρισε τὸ φῶς μὰ καὶ δαιμονισμένοι,<br>
			ὅλους τοὺς ἐθεράπευε, νἆναι εὐχαριστημένοι.</p>

			<p>Πολλὰ εἶναι τὰ θαύματα ποὺ ἔκανε ὡς τώρα,<br>
			θαυματουργεῖ συνέχεια ἡ Ἁγία Θεοδώρα.</p>

			<p>Ἂς πάρουμε παράδειγμα ὅλοι ἀπ᾿ τὴν ζωή της,<br>
			ταλαιπωρήθηκε πολὺ νὰ σώσῃ τὴν ψυχή της.</p>

			<p>Βασίλισσα σὰν ἤτανε τὴν πέταξαν στὸν δρόμο,<br>
			καὶ σὰν ζητιάνα σήκωνε καὶ τὸ παιδὶ στὸν ὦμο.</p>

			<p>Μὰ ὁ Θεὸς ἀπὸ ψηλὰ ἔβλεπε τὴν καρδιά της,<br>
			ἔκανε πάντα προσευχὴ κι ἦταν βοήθειά της.</p>

			<p>Ἔχεις τὴ χάρι τοῦ Θεοῦ Ἁγία Θεοδώρα,<br>
			γιὰ νὰ σωθοῦμε καὶ ἐμεῖς δέησι κάνε τώρα.</p>

			</td>
		</tr>
	</table>
</div>

<hr>

</body>

</html>