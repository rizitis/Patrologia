<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Μύρων Κνωσσού</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Μύρων Κνωσσοῦ</h1>

<p style="text-align: center">8 Αὐγούστου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Στὴν Κρήτη ἐγεννήθηκε τὸ ἔτος τετρακόσια<br>
			ἀπὸ ἐνάρετους γονεῖς καὶ εὐσεβεῖς στὴ γλώσσα.</p>

			<p>Μεγάλωσε χριστιανικὰ μὲ τὴν ὑπακοή του<br>
			καὶ πάντα ἐσεβότανε ὁ Μύρων τοὺς γονεῖς του.</p>

			<p>Ὅταν ἡλικιώθηκε, νυμφεύτηκε μιὰ κόρη<br>
			ἦταν κι ἐκείνη εὐσεβής, δὲν τὸν ἐστεναχώρει.</p>

			<p>Ὅμως ἀπέθανε νωρὶς τοῦ Μύρωνα ἡ γυναίκα<br>
			καὶ βίον Ἰησοῦ Χριστοῦ κατόπιν ἐμελέτα.</p>

			<p>Ἔκανε καὶ γεωργικὴ ἐτότε ἐργασία<br>
			ποὺ ὁ Θεὸς στὸν ἄνθρωπον ἔδωσε ὁδηγία.</p>

			<p>Ἀπὸ τὴν ἐργασία του κάνει ἐλεημοσύνη,<br>
			τὸ μεγαλύτερο ποσὸν εἰς τοὺς πτωχοὺς τὸ δίνει.</p>

			<p>Εἶχε εἰς τὸ ἁλώνι του ἕνα σωρὸ σιτάρι,<br>
			τὴν ἄλλη ἡμέρα σπίτι του σκόπευε νὰ τὸ πάρῃ.</p>

			<p>Οἱ κλέφτες τότε ἐνόμιζαν ὅτι ἀπουσιάζει,<br>
			τὸ ἔβαλαν μέσ᾿ στὰ σακιά, καὶ τὸ ἁλώνι ἀδειάζει.</p>

			<p>Ὁ Μύρων ἤτανε ἐκεῖ, ἔκανε πῶς κοιμᾶται,<br>
			τοὺς κλέφτες ἔνοιωσε ἐκεῖ, κακὸ δὲν συλλογᾶται.</p>

			<p>Οἱ κλέφτες ὅταν ἔφυγαν, ἄφησαν ἕναν μόνο<br>
			ποὺ δὲν δενόταν τὸ σακί, νὰ βάλῃ εἰς τὸν ὦμο.</p>

			<p>Σηκώθηκεν ὁ Ἅγιος γιὰ νὰ τὸν βοηθήσῃ,<br>
			καὶ τοὺς εὐχήθηκε «ὁ Θεὸς νὰ τοὺς τὸ συγχωρήσῃ».</p>

			<p>Στὸν κλέφτη ἐπαράγγειλε μὴν πῇ ὅ,τι συνέβη,<br>
			ὁ κλέφτης καταπλήκτηκε κι ἀπ᾿ τὸ ἁλώνι φεύγει.</p>

			<p>Ἐμοίρασε εἰς τοὺς πτωχοὺς τοῦ ἀμπελιοῦ σταφύλια,<br>
			ἡ μάνα του τὸν μάλωσε μὲ τὰ δικά της χείλια.</p>

			<p>Τότε τῆς λέγει ὁ Ἅγιος· ἔχει ὁ Θεός, μητέρα,<br>
			βαρέλια νὰ γεμίσουνε τὴν σήμερον ἡμέρα.</p>

			<p>Λίγα σταφύλια ἔμειναν στ᾿ ἀμπέλι τὸ δικό του,<br>
			στὸ πατητήρι τἄφερε, εἰς τὸ ἀρχοντικό του.</p>

			<p>Ἀμέσως τότε ἄρχισεν ὁ μοῦστος γιὰ νὰ τρέχῃ,<br>
			καὶ τὰ βαρέλια γέμισαν ποὺ ἤτανε παρέκει.</p>

			<p>Κατάπληκτη ἡ γερόντισσα ἔμεινε ἐν τῷ ἅμα,<br>
			σὰν εἶδε μὲ τὰ μάτια της, τοῦ μούστου αὐτοῦ τὸ θαῦμα.</p>

			<p>Ὁ Μύρων εἶχε ἀρετὲς πολλὲς καὶ ἔτσι διεκρίθη,<br>
			οἱ πρόκριτοι τὸν ψήφισαν ἐπίσκοπο στὴν Κρήτη.</p>

			<p>Ἐχήρεψε ἔξαφνα τοῦ ἐπισκόπου θρόνος,<br>
			παρὰ τὶς ἀντιῤῥήσεις του ἔγινε κληρονόμος.</p>

			<p>Ἐτρέχανε οἱ χριστιανοὶ ὅλοι στὴν ἐκκλησία,<br>
			νὰ ἀκούσουνε κηρύγματα οὐράνια καὶ θεῖα.</p>

			<p>Χωριὰ ἐπεριόδευε, φτάνει σ᾿ ἕνα ποτάμι,<br>
			πλημμυρισμένο ἤτανε σκέφτηκε τὶ νὰ κάνῃ.</p>

			<p>Σταύρωσε μὲ τὴν ράβδο του ὁ Μύρων τὸ ποτάμι,<br>
			καὶ τὰ νερὰ σὲ δυὸ μεριὲς ἐσταματῆσαν πάλι.</p>

			<p>Δρόμος τότε ἀνοίχθηκε ὅπως στὴν Ἐρυθραία,<br>
			ἐπέρασε ὁ Μύρωνας καὶ ὅλη ἡ παρέα.</p>

			<p>Ἀκίνητα ἦσαν τὰ νερά, κτυπᾶ μὲ τὸ ραβδί του,<br>
			καὶ τὸ ποτάμι ἔτρεξε μ᾿ ὅλη τὴν δύναμί του.</p>

			<p>Σ᾿ ἕνα χωριὸ βρισκότανε ἕνα ἄγριο θηρίο,<br>
			ἐκατοικοῦσε σὲ σπηλιὰ γιὰ τὴ βροχὴ καὶ κρύο.</p>

			<p>Ζῶα κι ἀνθρώπους ἔτρωγε, αὐτὴ ἦταν ἡ τροφή του,<br>
			οἱ ἄνθρωποι ἐτρόμαζαν γιὰ τὴν συνάντησί του.</p>

			<p>Τὸ εἴπανε στὸν Ἅγιο ποὺ ἔκανε Λειτουργία,<br>
			καὶ δίνει εἰς τὸν διάκο του ἀμέσως ὁδηγία.</p>

			<p>Τοῦ ἔδωσε τὴν ράβδο του στὸ ὄνομα Κυρίου<br>
			καὶ νὰ σταθῇ στὴν θέση του τὸ σῶμα τοῦ θηρίου.</p>

			<p>Ὁ διάκος μὲ τὴ ράβδο του ἄγγιξε τὸ θηρίο,<br>
			ἀμέσως ἔμεινε νεκρό· ἤτανε θαῦμα θεῖο.</p>

			<p>Ἐγέρασε ὁ Ἅγιος· στὰ ἑκατό του χρόνια<br>
			φεύγει ἡ ἁγία του ψυχή, πάει νὰ ζῇ αἰώνια.</p>

			<p>Ὀκτὼ Αὐγούστου ἤτανε ἡ ἡμερομηνία<br>
			καὶ τὸν τιμᾶ κάθε χρονιὰ Χριστοῦ ἡ Ἐκκλησία.</p>

			<p>Τὸ ἱερό του λείψανο θάφτηκε στὸ χωριό του,<br>
			καὶ τὸ χωριὸ τ᾿ ὀνόμασαν στ᾿ ὄνομα τὸ δικό του.</p>

			<p>Τὸ λένε Ἅγιο Μύρωνα καὶ βρίσκεται στὴν Κρήτη,<br>
			ἐκεῖ ποὺ ἐγεννήθηκε ἦν τοῦ ἁγίου σπίτι.</p>

			<p>Εἶναι πολλὰ τὰ θαύματα Μύρωνος τοῦ ἁγίου,<br>
			ἕνα ἀπ᾿ αὐτὰ ἐγίνηκε στὸ μέρος Ἡρακλείου.</p>

			<p>Τότε ποὺ ἔγινε αὐτό, ἦταν τουρκοκρατία,<br>
			συνέλαβαν τοὺς χριστιανοὺς ἐτότε μὲ τὴ βία.</p>

			<p>Οἱ χριστιανοὶ αἰχμάλωτοι στὴν λύπη τους τὴν τόση<br>
			παρακαλοῦν τὸν Ἅγιον νὰ τοὺς ἐλευθερώσῃ.</p>

			<p>Οἱ τοῦρκοι εἴχανε φρουρούς, τοὺς εἴχανε δεμένους,<br>
			νὰ φύγουν δὲν μπορούσανε, τοὺς εἴχανε κλεισμένους.</p>

			<p>Τὴν νύκτα ἐγίνηκε σεισμός, μὰ καὶ βροντὲς ἀκόμη,<br>
			οἱ τοῦρκοι ὅλοι ἐτρόμαξαν καὶ φύγανε οἱ δρόμοι.</p>

			<p>Ὁ Ἅγιος ἐλευθέρωσε ἀνθρώπους ποὖσαν σκλάβοι,<br>
			οἱ τοῦρκοι οἱ ἀγαρηνοὶ τοὺς εἴχανε συλλάβει.</p>

			<p>Ἤτανε στὸ Ἡράκλειο μιὰ δαιμονισμένη,<br>
			τὴν κάνει ὁ Ἅγιος καλὰ κι εἶναι θεραπευμένη.</p>

			<p>Καὶ τοῦρκο ἔκανε καλά, τυφλὸς ἦταν στὰ μάτια,<br>
			ἔγινε θαῦμα στὸ ναό, ποὺ εἶχε σκαλοπάτια.</p>

			<p>Γίνανε ἄῤῥωστοι καλά, ποὺ πᾶνε στὸν ναό του,<br>
			κι ἀσπάζονται μὲ σεβασμὸ τὸ ἅγιο λείψανό του.</p>

			<p>Ἄῤῥωστοι γίνονται καλὰ μὲ τὸ ἁγίασμά του<br>
			πᾶνε ἐκεῖ καὶ προσκυνοῦν, βρίσκουν βοήθειά του.</p>

			<p>Ἐπῆγαν ἱερόσυλοι στὸν τάφο τοῦ ἁγίου<br>
			νὰ πάρουν ἅγια λείψανα γιὰ χρῆσι ἐμπορίου.</p>

			<p>Ἄρχισαν φοβερὲς βροντές, μαζὶ κι ἀστροπελέκια,<br>
			ἔφυγαν οἱ ἱερόσυλοι σὰν νἄπεφταν τουφέκια.</p>

			<p>Ὁ ἕνας εἰς τὸ σπίτι του παθαίνει αἱμοῤῥαγία,<br>
			τὴν ἄλλη ἡμέρα τὸ πρωὶ τοῦ κάμαν τὴν κηδεία.</p>

			<p>Ὁ ἄλλος ἐτρελλάθηκε· τότε κι αὐτὸς πεθαίνει<br>
			κι οἱ δυὸ ἀπὸ τὸν ἅγιο ἦσαν τιμωρημένοι.</p>

			<p>Κι ἄλλος στὸν τάφο ἔτρεξε γιὰ ἱεροσυλία,<br>
			ἀπόμεινε κι αὐτὸς νεκρὸς μ᾿ ἁγίου τιμωρία.</p>

			<p>Ἁγίασμα συνέχεια ἔτρεχε στὸν τάφο τοῦ ἁγίου,<br>
			τρέχει σὰν γάργαρο νερὸ τοῦ Μύρωνος τοῦ θείου.</p>

			<p>Σὰν κρίνος μέσα στὸ μπαξὲ μυρίζει τὸ ὄνομά του,<br>
			ὅλο τὸν κόσμο γιάτρευε ποὺ πήγαινε κοντά του.</p>

			<p>Ἅγιε Μῦρον θαυμαστέ, κάνε τὴν προσευχή σου,<br>
			θεία εὐωδία νἄχωμε, μαζὶ καὶ τὴν εὐχή σου.</p>

			</td>
		</tr>
	</table>
</div>

<hr>

</body>

</html>