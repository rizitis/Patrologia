<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγία Μεγαλομάρτυς Ευφημία</title>
<link rel="stylesheet" type="text/css" href="../styles.css">
</head>

<body lang="el">

<h1>Ἁγία Μεγαλομάρτυς Εὐφημία</h1>

<p style="text-align: center">16 Σεπτεμβρίου &amp; 11 Ἰουλίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Ἐπὶ Διοκλητιανοῦ ἔζησε ἡ Εὐφημία,<br>
			μοβόρος αὐτοκράτορας στὴν εἰδωλολατρία.</p>

			<p>Στὴν Χαλκηδόνα ἤτανε τότε καταγωγή της·<br>
			Φιλόφρων, Θεοδοσιανὴ λεγόταν οἱ γονεῖς της.</p>

			<p>Ἦσαν κι δύο χριστιανοί, πατέρας καὶ μητέρα,<br>
			ἡ Εὐφημία ἔλαμπε μὲ ἀγάπη πᾶσα ἡμέρα.</p>

			<p>Ξέσπασε μέγας διωγμὸς ἀπὸ εἰδωλολάτρες,<br>
			καὶ κυνηγοῦσαν χριστιανοὺς σὲ σπίτια καὶ σὲ στράτες.</p>

			<p>Ἔφτασε τότε ἡ γιορτὴ γιὰ τὸν Θεὸν τὸν Ἄρη,<br>
			καὶ βγάλανε διαταγὴ νὰ πάρουμε χαμπάρι.</p>

			<p>Ὅποιος τὸν Ἄρη τὸν θεὸ δὲν τόνε προσκυνήσῃ,<br>
			θὰ λάβῃ βάσανα φρικτά, δὲν πρόκειται νὰ ζήσῃ.</p>

			<p>Τότε ἐσυγκεντρώνοντο οἱ χριστιανοὶ στὰ σπίτια,<br>
			ἐσυζητοῦσαν γιὰ Χριστό, ποὺ εἶναι ἡ Ἀλήθεια.</p>

			<p>Σὲ σύναξι χριστιανῶν ἦταν κι ἡ Εὐφημία,<br>
			καὶ στὴν δικὴ των συντροφιὰ εἶχε τὴν ἀρχηγία.</p>

			<p>Συλλάβανε τοὺς χριστιανούς, στὸν ἄρχοντα τοὺς πᾶνε,<br>
			νὰ δώσουνε ἀνάκρισι, Θεὸν ποιὸν προσκυνᾶνε.</p>

			<p>Τοὺς ἀνακρίνει ὁ ἄρχοντας, δικό του τὸ τροπάρι,<br>
			ὅλοι νὰ προσκυνήσουνε μαζὶ Θεὸν τὸν Ἄρη.</p>

			<p>Οἱ χριστιανοὶ τοῦ μίλησαν μὲ θάῤῥος καὶ ἀνδρεία,<br>
			πὼς προσκυνοῦνε τὸν Χριστὸν ἀληθινὴ θρησκεία.</p>

			<p>Σὰν τ᾿ ἄκουσε ὁ τύραννος, ἄναψε ἀπ᾿ τὸ θυμό του,<br>
			καὶ ὅλοι νὰ φυλακισθοῦν ἤτανε ὁ σκοπός του.</p>

			<p>Εἴκοσι μέρες φυλακὴ ἀλύπητα τοὺς σέρνουν,<br>
			εἴχανε φοβερὲς πληγὲς σὰν τ᾿ἀρνιὰ τοὺς δέρνουν.</p>

			<p>Τοὺς βγάνει ἀπ᾿ τὴ φυλακή, τοὺς δίνει ὁδηγία,<br>
			πάλι νὰ προσκυνήσουνε τὴν εἰδωλολατρία.</p>

			<p>Ἀδύνατο νὰ ἀκούσωμε δικήν σου ὁδηγία,<br>
			μὲ σθένος λέν᾿ οἱ χριστιανοὶ καὶ γενναιοψυχία.</p>

			<p>Καὶ δεύτερο ξυλοδαρμὸ δίνει στὰ παλληκάρια,<br>
			ἔπεσαν ὅλοι καταγῆς, ἔτρεμαν σὰν τὰ ψάρια.</p>

			<p>Ὁ ἄρχοντας τότε κάλεσε κοντά του τὴν Ἁγία,<br>
			τῆς ἔταζε δῶρα πολλὰ ν᾿ ἀλλάξῃ τὴ θρησκεία.</p>

			<p>Ἐκείνη τοῦ ἀπάντησε πῶς δὲν θὰ δειλιάσῃ,<br>
			προστάθηκε· ἐθύμωσε κι ἀμέσως διατάσσει.</p>

			<p>Νὰ τήνε βάλουν στὸν τροχό, νὰ συντριβῇ τὸ σῶμα,<br>
			κομμάτια ἀπ᾿τὸ σῶμα της νὰ πέφτουνε στὸ χῶμα.</p>

			<p>Οἱ πόνοι ἤσανε φρικτοί, κάνει τὴν προσευχή της,<br>
			προσηλωμένη στὸ Χριστὸ εἶναι ἡ ὕπαρξί της.</p>

			<p>Θεὸς ἀκούει προσευχή, ἀπ᾿τὸν τροχὸ τὴν λύνει,<br>
			τελείως ἐγιατρεύτηκε, εὐθὺς τὴν ὥρα ἐκείνη.</p>

			<p>Οἱ δήμιοι φοβήθηκαν, βάσανα σταματοῦνε,<br>
			ποὺ Ἁγία ἔγινε καλὰ τὰ πόδια περπατοῦνε.</p>

			<p>Ὁ τύραννος τυφλώθηκε ἀπ᾿ τὸν ἐγωισμό του,<br>
			καὶ τὴν Ἁγία μὲ φωτιὰ θέλει νὰ κάψῃ ἐμπρός του.</p>

			<p>Μὲ τόλμη τότε ἀπαντᾷ στὸν τύραννο ἡ Ἁγία·<br>
			ὅτι φοβᾶται κόλασι μόνο τὴν αἰωνία.</p>

			<p>Τότε καμίνι ἄναψαν· ὁ Βίκτωρ κι ὁ Σωσθένης<br>
			εἶδαν ἀγγέλους στὴν φωτιὰ καὶ ἦσαν ὁπλισμένοι.</p>

			<p>Βλέπουμε καὶ πιστεύουμε ἀληθινὴ θρησκεία,<br>
			εἶναι αὐτὴ ποὺ σέβεται ἡ κόρη Εὐφημία.</p>

			<p>Τοὺς φυλακίζει καὶ τοὺς δυό, τοὺς βάζει τιμωρία,<br>
			μὰ πάλι προσευχότανε τώρα ἡ Εὐφημία.</p>

			<p>Παρακαλοῦσε τὸν Θεὸν νὰ τήνε βοηθήσῃ,<br>
			ὡς παῖδες τρεῖς στὴν κάμινο ἐγλίτωσε ἐπίσης.</p>

			<p>Δυὸ ὑπηρέτες ἔριξαν Ἁγίαν στὸ καμίνι,<br>
			ἔμεινε ὅμως ἀπαθὴς καὶ κάηκαν ἐκεῖνοι.</p>

			<p>Ξαναρωτᾷ ὁ τύραννος Βίκτορα καὶ Σωσθένη,<br>
			δὲν προσκυνοῦνε εἴδωλα κι εἶναι φυλακισμένοι.</p>

			<p>Κι οἱ δύο ἐπιστέψανε εἰς τοῦ Χριστοῦ θρησκεία,<br>
			κι ἀμέσως τοὺς θανάτωσαν τὰ ἄγρια θηρία.</p>

			<p>Βαπτίστηκαν οἱ ἀθλητὲς μὲ μαρτυρίου αἷμα,<br>
			κι ἔλαβον ἀπὸ τὸν Χριστὸ τῶν ἀθλοφόρων στέμμα.</p>

			<p>Ἐπῆραν τότε χριστιανοὶ τ᾿ ἅγια λείψανά τους<br>
			τὰ ἔθαψαν μὲ σεβασμὸ κι ἁγιασμὸ κοντά τους.</p>

			<p>Διέταξε ὁ τύραννος νὰ φέρουν τὴν Ἁγία<br>
			ποὺ ἤτανε στὴν φυλακὴ ἡ μάρτυς Εὐφημία.</p>

			<p>Στὸ δρόμο προσευχότανε καὶ τότε ἡ ἁγία,<br>
			ὁ τύραννος τῆς ἔλεγε τὴν ἴδια ἱστορία.</p>

			<p>Ἡ Εὐφημία τ᾿ ἀποκρίνεται πὼς προσκυνοῦν λιθάρια,<br>
			ἄψυχα εἶναι εἴδωλα καὶ ψεύτικα κουφάρια.</p>

			<p>Ἐθύμωσε ὁ τύραννος κι ἀμέσως διατάζει<br>
			νὰ ξεσκιστοῦν οἱ σάρκες της, τὸ αἷμα της νὰ στάζει.</p>

			<p>Ὁ τύραννος διέταξε δεξαμενὴ μεγάλη<br>
			νὰ τὴν γεμίσουνε νερὸ καὶ μέσα νὰ τὴν βάλῃ.</p>

			<p>Νὰ βάλουν στὴν δεξαμενὴ τῆς θάλασσας θηρία<br>
			καὶ νὰ τ᾿ ἀφήσουν νηστικὰ νὰ φᾶνε τὴν ἁγία.</p>

			<p>Ἐμπῆκε μέσα στὸ νερὸ ἔκανε τὸν σταυρό της,<br>
			καὶ καρχαρίες ἔτρεξαν μὲ σεβασμὸ ἐμπρὸς της.</p>

			<p>Τὰ σώματά τους πρόσφεραν ἐτότε τὰ θηρία,<br>
			μὴ πάθῃ τίποτε κακὸ στὴ λίμνη ἡ Ἁγία.</p>

			<p>Ὁ Πρῖσκος ποὺ ἦταν τύραννος ἔβλεπε κι ἀποροῦσε,<br>
			εἶχε τυφλὸ ἐγωισμὸ καὶ δὲν μετανοοῦσε.</p>

			<p>Τότε κι ἄλλα μαρτύρια ἔβαλε στὴν Ἁγία,<br>
			σουβλιὰ μικρὰ καὶ μυτερὰ ἡ νέα τυραννία.</p>

			<p>Πέρασε καὶ τὰ πάτησε δίχως κακὸ νὰ πάθῃ,<br>
			τοῦ ἡγεμόνα συντροφιὰ ἠθέλησε νὰ μάθῃ.</p>

			<p>Πέρασαν, τοὺς κατέκοψαν τὰ φοβερὰ μαχαίρια<br>
			κι ἀμέσως ὅλοι πέθαναν στοῦ τύραννου τὰ χέρια.</p>

			<p>Ἡ Ἁγία κάνει προσευχὴ Χριστὸν νὰ εὐχαριστήσῃ<br>
			ἀπ᾿ τὰ σκληρὰ μαρτύρια τὴν ἄφησε νὰ ζήσῃ.</p>

			<p>Τύραννος ὁ παμπόνηρος μιλεῖ στὴν Εὐφημία<br>
			τὸν Ἄρη ἂν θὰ προσκυνᾷ, θἄχῃ μεγάλη ἀξία.</p>

			<p>Ὀρθὰ κοφτὰ τοῦ μίλησε τοῦ Πρίσκου ἡ Ἁγία·<br>
			ἔχεις ψυχὴ κακότεχνη, δόλο καὶ πονηρία.</p>

			<p>Πιστεύεις πὼς τὰ εἴδωλα ἐγὼ θὰ προσκυνήσω<br>
			καὶ τὸν ἀληθινὸ Θεὸν θὰ τὸν ἀλησμονήσω;</p>

			<p>Ἀγρίεψεν ὁ τύραννος, δὲν ξέρει τὶ νὰ γίνῃ,<br>
			ποὺ ἡ Ἁγία εἶν᾿ πιστὴ εἰς τὴν χριστιανοσύνη.</p>

			<p>Πριόνια φέρνει κοφτερὰ τὶς σάρκες της νὰ σχίσουν,<br>
			κι ἕνα τηγάνι στὴ φωτιὰ γιὰ νὰ τὶς τηγανίσουν.</p>

			<p>Μὰ τὰ πριόνια στράβωσαν στὸ σῶμα τῆς Ἁγίας,<br>
			καὶ ἔμεινε ἡ μάρτυς ἀβλαβής, δίχως ζημιὰ καμία.</p>

			<p>Διέταξε ὁ τύραννος ἐτότε τὴν Ἁγία,<br>
			νὰ τὴν κατασπαράξουνε τὰ ἄγρια θηρία.</p>

			<p>Ἀρκοῦδες τρεῖς ἀμόλυσαν καὶ τέσσερα λιοντάρια,<br>
			μὰ ὅταν τὴν πλησίασαν, φιλοῦσαν τὰ ποδάρια.</p>

			<p>Μιὰ ὅμως ἄρκτος δάγκωσε λίγο ἀπὸ τὸ σῶμα,<br>
			καὶ τότε ἔπεσε νεκρὴ κάτω στὴ γῆ στὸ χῶμα.</p>

			<p>Δεκάτη ἕκτη τοῦ μηνὸς ἤτανε Σεπτεμβρίου<br>
			ποὺ ἡ Ἁγία πέθανε μὲ δαγκανιὰ θηρίου.</p>

			<p>Ἠκούσθη ἀπ᾿ τὸν οὐρανὸ τότε φωνὴ μεγάλη,<br>
			εἰσῆλθε νύμφη τοῦ Χριστοῦ στοῦ οὐρανοῦ τὰ κάλλη.</p>

			<p>Καὶ οἱ γονεῖς της βρέθηκαν εἰς τὴν ζωὴν ἀκόμα<br>
			μὲ εὐλάβεια τὸ ἔθαψαν τῆς Εὐφημίας σῶμα.</p>

			<p>Καὶ τότε ἔγινε σεισμὸς σ᾿ ὁλόκληρη τὴν πόλι<br>
			κι ἔφυγαν τότε μακριὰ οἱ κάτοικοί της ὅλοι.</p>

			<p>Γονεῖς ποὺ ἐνταφίασαν τῆς κόρης τους τὸ σῶμα,<br>
			τὸ δώρησαν εἰς τὸν Θεόν, εἶχαν χαρὰ ἀκόμα.</p>

			<p>Τὸ ἱερόν της λείψανο τὸ ἔβαλαν στὴ θήκη,<br>
			στὴν Καρχηδόνα τὸ ἔθαψαν πάντα ἐκεῖ νὰ ἀνήκῃ.</p>

			<p>Ἔκανε θαύματα πολλά, ἀλλὰ ἀκόμα κάνει,<br>
			ἂς γράψωμεν ἕνα ἀπὸ αὐτὰ ποὺ εἶχε ἀποθάνει.</p>

			<p>Θὰ δοῦμε ἐδῶ πῶς στήριζαν ἁγία Εὐφημία<br>
			καὶ ζωντανή, μὰ καὶ νεκρή, πάντα Ὀρθοδοξία.</p>

			<p>Ἤτανε ἕνας ἱερεὺς ποὺ εἶχε κενοδοξία,<br>
			κι ἔλεγε ἐνάντια γιὰ τὴν Ὀρθοδοξία.</p>

			<p>Μονοφυσίτης ἤτανε, ὄργανο τοῦ διαβόλου,<br>
			καὶ τὴν ἀλήθεια τοῦ Θεοῦ δὲν πίστευε καθόλου.</p>

			<p>Ἔκαναν τότε Σύνοδο οἱ Ἅγιοι Πατέρες,<br>
			ὅλους ἀναθεμάτισαν ἐκεῖνες τὶς ἡμέρες.</p>

			<p>Οἱ χριστιανοὶ ἀπὸ τὴν μιὰ, αἱρετικοὶ ἀπ᾿ τὴν ἄλλη,<br>
			θέλουν νὰ βροῦνε τὸ σωστὸ νὰ πάψουνε τὴν πάλη.</p>

			<p>Συμφώνησαν κι ἔγραψαν ἐτότε δυὸ βιβλία,<br>
			τὸ ἕνα τῶν αἱρετικῶν, τὸ ἄλλο Ὀρθοδοξία.</p>

			<p>Στὴ θήκη, πᾶν᾿ στὸ λείψανο, ἔβαλαν τὰ βιβλία,<br>
			θέλουνε τὴν ἀπόφασι νὰ βγάλῃ ἡ Ἁγία.</p>

			<p>Σφραγίσανε τὸ λείψανο, σὲ λίγες ἡμέρες πᾶνε,<br>
			νὰ βγάλουνε ἀπόφασι, τὶ νὰ ἀκολουθᾶνε.</p>

			<p>Ἀλήθεια εἶν᾿ ἡ αἵρεσι, ἢ ἡ Ὀρθοδοξία;<br>
			καὶ ἔκανε τὸ θαῦμα της ἡ Ἁγία Εὐφημία.</p>

			<p>Τὰ δυὸ βιβλία στὸ στῆθος της τὰ εἴχανε ἀφήσει<br>
			καὶ τώρα μὲ ἐντύπωσι εἶχαν παρατηρήσει.</p>

			<p>Βιβλίο τῶν χριστιανῶν τὸ εἶχε στὸ στῆθος,<br>
			ποὺ ἦταν τὸ ἀληθινὸ Ὀρθοδοξίας ὕφος.</p>

			<p>Τὸ ἄλλο τῶν αἱρετικῶν τὸ βρῆκαν πεταμένο,<br>
			κάτω ἀπὸ τὰ πόδια της σὰν καταφρονεμένο.</p>

			<p>Τότε ἐκαταλάβανε ποιὰ πίστι ἔχει ἀξία,<br>
			καὶ εἶναι ἡ ἀληθινὴ μόνο ἡ Ὀρθοδοξία.</p>

			<p>Ντροπιάστηκαν οἱ αἱρετικοί, δὲν χάρηκαν καθόλου,<br>
			κατάλαβαν πὼς ἔγιναν ὄργανα τοῦ διαβόλου.</p>

			<p>Αὐτὸς εἶναι ὁ βίος τῆς Ἁγίας Εὐφημίας<br>
			ποὺ εἶναι νύμφη τοῦ Χριστοῦ, στῦλος Ὀρθοδοξίας.</p>

			<p>Χριστόν μας παρακάλεσε, Ἁγία Εὐφημία,<br>
			νὰ ἀξιωθοῦμε ὅλοι μας ζωὴ τὴν αἰωνία.</p>

			</td>
		</tr>
	</table>
</div>

<hr>

</body>

</html>