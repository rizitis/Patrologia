<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιοι Δισμύριοι Μάρτυρες εν Νικομηδεία</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιοι Δισμύριοι Μάρτυρες ἐν Νικομηδείᾳ</h1>

<p style="text-align: center">28 Δεκεμβρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Κύριλλος ἦν ἐπίσκοπος εἰς τὴν Νικομηδεία,<br>
			κι ἄθεος Μαξιμιανὸς ἦταν στὴ βασιλεία.</p>

			<p>Ἔκτιζεν ὁ Κύριλλος ναοὺς καὶ μοναστήρια ἀκόμη<br>
			τὸν σέβονταν οἱ χριστιανοὶ ὅλοι μὲ μία γνώμη.</p>

			<p>Εἶχε γενναία τὴν ψυχή, ἁγνή, ἀνδρειωμένη,<br>
			σὲ διωγμοὺς καὶ βάσανα μὲ ψυχραιμία μένει.</p>

			<p>Ἔκλεισαν σὲ μία ἐκκλησιὰ ψυχὲς εἴκοσι χιλιάδες,<br>
			τὰ σώματά τους ἔκαψαν, ὡς καῖνε τὶς λαμπάδες.</p>

			<p>Ἅς δοῦμε ὅμως πιὸ μπροστὰ ὀνόματα μαρτύρων,<br>
			γόνυ δὲν ἔκλιναν ποτὲ στὰ εἴδωλα τριγύρω.</p>

			<p>Δόμνα γυναίκα ἔλεγαν ποὺ ἦταν ψηφισμένη,<br>
			ἀπ᾿ τοὺς γονεῖς στὰ εἴδωλα ἦν ἀφιερωμένη.</p>

			<p>Ἀλήθεια ἤθελε νὰ βρῇ ποὔχει ἡ Ὀρθοδοξία,<br>
			καὶ ὁ Κύριος τῆς ἔδωσε αὐτὴν τὴν εὐκαιρία.</p>

			<p>Τοῦ Παύλου τὰς ἐπιστολὰς διαβάζει μάνι-μάνι,<br>
			λυπόταν ποὺ βρισκότανε τόσο καιρὸ στὴν πλάνη.</p>

			<p>Ζήτησε τότε συμβουλὲς γιὰ τὴν χριστιανοσύνη,<br>
			μιὰ κοπέλα χριστιανὴ τὴν δίδαξεν ἐκείνη.</p>

			<p>Μιὰ νύκτα ἔφυγε κρυφὰ ἀπ᾿τὸ δικό της σπίτι,<br>
			στὸν Κύριλλο ἐζήτησε αὐτὸς νὰ τὴν βαπτίσῃ.</p>

			<p>Τὴν Δόμνα τότε ἐβάπτισε, τῆς ἔδωσε ἀκόμα<br>
			τὰ ἄχραντα μυστήρια, αἷμα Χριστοῦ καὶ σῶμα.</p>

			<p>Ἐνδύματα καὶ τρόφιμα δὲν φρόντιζε καθόλου,<br>
			διάβαζε τὶς ἐπιστολὲς τοῦ Παύλου Ἀποστόλου.</p>

			<p>Καὶ Εὐαγγελιστοῦ Λουκᾶ ἐδιάβαζε τὶς Πράξεις,<br>
			τρώει τροφὴ πνευματικὴ καὶ ἤτανε ἐντάξει.</p>

			<p>Τὴν πρόδωσαν σὰν χριστιανή, στὴν φυλακὴ τὴ βάνουν,<br>
			μ᾿ ἕναν εὐνοῦχο αἰχμάλωτο, ἐκεῖ γιὰ νὰ πεθάνουν.</p>

			<p>Στὴ φυλακὴ πάει ἄγγελος καὶ φαγητὰ τοὺς φέρνει,<br>
			κι ἔπειτα ἔγινε ἄφαντος κι εἶν᾿ εὐχαριστημένοι.</p>

			<p>Τὴν ἄλλη ἡμέρα ὁ ἄρχοντας κι ἄλλα φαγιὰ τοὺς δίνει,<br>
			τὰ δίνουν ὅλα στοὺς πτωχοὺς γιὰ ἐλεημοσύνη.</p>

			<p>Ὁ βασιλιὰς σὲ πόλεμο ἐνίκησε τοὺς ἐχθρούς του,<br>
			νὰ εὐχαριστήσῃ ἐθέλησε τοὺς ἄψυχους θεούς του.</p>

			<p>Μιὰ ἡμέρα ποὺ τὰ εἴδωλα εἶχε ἐγκωμιάσει,<br>
			τότε ὁ ἀληθινὸς Θεὸς τὸν εἴχενε ντροπιάσει.</p>

			<p>Αἴφνης κατακαλόκαιρο καὶ ἡμέρα μεσημέρι,<br>
			μπουμπουνιτὰ κι ἀστραπὲς ἐμπρός του εἶχαν φέρει.</p>

			<p>Ξέσπασε ἄνεμος σκληρὸς κι ἔριξε χαλάζι,<br>
			ἐγέμισεν ὁ ποταμὸς τὸ κάθε τι ἁρπάζει.</p>

			<p>Οἱ ποταμοὶ κουβάλησαν τρόφιμα καὶ σιτάρια,<br>
			τὰ ἔριξαν στὴν θάλασσα γιὰ νὰ τὰ φᾶν᾿ τὰ ψάρια.</p>

			<p>Ὁ βασιλεὺς ποὺ ἔβλεπε τέρατα καὶ σημεῖα,<br>
			ἔμεινε ὁ ἀνόητος αὐτὸς στὴν ἀπιστία.</p>

			<p>Καὶ τότε τοῦ ἀληθινοῦ Θεοῦ ἄκουσαν τὴ φωνή του,<br>
			ἔλεγε πὼς ἐθύμωσε κι ἔστειλε τὴν ὀργή του.</p>

			<p>Οἱ ἄνθρωποι ἐτρόμαξαν, στὴ γῆ εἶναι πεσμένοι,<br>
			ἔμειναν ἀπ᾿ τὸν φόβο τους σὰν μισοπεθαμένοι.</p>

			<p>Σκληρὸς ὁ Μαξιμιανός, δὲν εἶχε ἡσυχία,<br>
			βασάνιζε τοὺς χριστιανοὺς μὲ κάθε τιμωρία.</p>

			<p>Ὅσοι ἀρνοῦνταν ἀπ᾿ αὐτοὺς θεοὺς νὰ θυσιάσουν,<br>
			γυναῖκες ἐβασάνιζε γιὰ νὰ τὶς ἀτιμάσουν.</p>

			<p>Ἒπιασε μιὰ τὴν εἴχενε στὴν φυλακὴ κλεισμένη,<br>
			μὰ τότε θεῖος ἄγγελος πιστὸς φρουρὸς προφθαίνει.</p>

			<p>Ὅποιος ἐπήγαινε ἐκεῖ διὰ ν᾿ ἁμαρτήσῃ,<br>
			μὲ τὸ σπαθὶ ὁ ἄγγελος νεκρὸ τὸν ἔχει ἀφήσει.</p>

			<p>Χριστούγεννα πλησίαζαν τὴν ἐποχὴ ἐτότες,<br>
			εἰδωλολάτρες τοῦ ᾿πανε δικοί του στρατιῶτες.</p>

			<p>Τὴν νύκτα αὐτὴ οἱ χριστιανοὶ πᾶνε στὴν ἐκκλησία,<br>
			τότε νὰ τοὺς ἐκδικηθῇς, μὴ χάνῃς εὐκαιρία.</p>

			<p>Σὰν ἐκκλησία κυκλώσανε, νὰ φύγουν δὲν μποροῦνε,<br>
			ἢ θυσιάζουν εἴδωλα, ἢ ὅλοι νὰ καοῦνε.</p>

			<p>Τοῦ ἄρεσε τοῦ βασιλιᾶ αὐτὴ ἡ ὁδηγία,<br>
			καὶ τότε ἐδιέταξε στρατοῦ τὴν ἐξουσία.</p>

			<p>Τὸ εἶπε τὸ ἐφάρμοσε μὲ τὴ διαταγή του,<br>
			ἐκύκλωσαν τὴν ἐκκλησιὰ σὰν νἄτανε δική του.</p>

			<p>Ἔστειλε ἕνα κήρυκα μέσα στὴν ἐκκλησία,<br>
			κι ἐμίλησε στοὺς χριστιανοὺς ἐτότε δημοσίᾳ.</p>

			<p>Ἢ προσκυνοῦνε εἴδωλα καὶ τὴν ζωὴ χαρίζει,<br>
			ἢ θὰ καοῦνε ζωντανοί, ὅλους τοὺς φοβερίζει.</p>

			<p>Τότε ὁ ἀρχιδιάκονος στὸν ἄμβωνα ἀνεβαίνει,<br>
			ἔκανε πρῶτα προσευχὴ κι ἀμέσως ἐπεμβαίνει.</p>

			<p>Ἔκανε συγκινητικὴ ἐτότε ὁμιλία,<br>
			εἴκοσι χιλιάδες χριστιανοὶ ἦσαν στὴν ἐκκλησία.</p>

			<p>Θυμήθηκε στὸ λόγο του τρεῖς παῖδες ἐν καμίνῳ,<br>
			στὴν κάμινο τοὺς ἔβαλαν παληὸ καιρὸ ἐκεῖνο.</p>

			<p>Εἶπε γιὰ τὴν ἀνδρεία τους καὶ τὴν εὐσέβειά τους,<br>
			πὼς γιὰ τὴν πίστι στὸ Χριστὸ καῖνε τὰ σώματά τους.</p>

			<p>Ἦρθε ἡ ὥρα κι ἡ στιγμὴ γιὰ νὰ τοὺς μιμηθοῦμε,<br>
			ἂν θέμε στὸν παράδεισο ὅλοι νὰ ἀνταμωθοῦμε.</p>

			<p>Τὰ βάσανα εἶναι πρόσκαιρα καὶ λίγη ἡ θυσία,<br>
			σὰν πάρουμε ἀπ᾿ τὸν Κύριο τὴ μισθαποδοσία.</p>

			<p>«Καὶ τώρα ἂς ἐκλέξομε <br>
			ποιὸν δρόμο θὰ διαλέξομε».</p>

			<p>Στὰ εἴδωλα τὰ ψεύτικα θὰ κάνομε θυσία,<br>
			ἢ μὲ Χριστὸν θὰ ζήσομε αἰώνια βασιλεία;</p>

			<p>Χριστὸς ἐθυσιάστηκε γιὰ τ᾿ ἁμαρτήματά σας,<br>
			κι ἐμεῖς ἂς θυσιάσωμε γιαυτὸν τὰ σώματά σας.</p>

			<p>Ἦταν τ᾿ ἀκροατήριο κατενθουσιασμένο,<br>
			κι ὅλοι τότε μιὰ φωνὴ λέν᾿ στὸν ἀπεσταλμένο.</p>

			<p>Εἴμαστε ὅλοι χριστιανοί, θεοὺς δὲν προσκυνοῦμε,<br>
			τὰ σώματα μας δίνομε, πάρτε τα, ἂς καοῦνε.</p>

			<p>Σὰν ἄκουσε ὁ βασιλιὰς πιστῶν ὁμολογία,<br>
			ἄναψε δυνατὴ φωτιὰ γύρω στὴν ἐκκλησία.</p>

			<p>Οἱ χριστιανοὶ κοινώνησαν τῶν θείων μυστηρίων,<br>
			κι ἔκαιγε τότε ἡ φωτιὰ εἰκόνες τῶν ἁγίων.</p>

			<p>Ἔκαναν ὅλοι προσευχὴ μέσα στὴν ἐκκλησία,<br>
			καὶ σὰν λαμπάδες κάηκαν γιὰ τὴν Ὀρθοδοξία.</p>

			<p>Ἤτανε τότε εἰκοστὴ ὀγδόη Δεκεμβρίου,<br>
			εἴκοσι χιλιάδες οἱ ψυχὲς ἦσαν τοῦ μαρτυρίου.</p>

			<p>Σὲ πέντε ἡμέρες πήγαινε τότε στὴν ἐκκλησία,<br>
			νόμιζαν πὼς τὰ σώματα θὰ βγάζουν δυσωδία.</p>

			<p>Μὰ τότε παρατήρησαν μιὰ λάμψη θαυμασία,<br>
			κι ἔβγαινε ἀπ᾿ τὰ σώματα γλυκειὰ μιὰ εὐωδία.</p>

			<p>Τὸ ἔμαθεν ὁ βασιλιάς, μὰ ἦν πεπωρωμένος,<br>
			εἶχε χαρὰ ὁ ἄμυαλος κι ἦταν τυφλωμένος.</p>

			<p>Ἤτανε ἐκεῖ ἕνας χριστιανός, Ζήνων τὸ ὄνομά του,<br>
			ἐπρόσβαλε τὸν βασιλιὰ καὶ τ᾿ ἀγάλματά του.</p>

			<p>Ἐθύμωσε ὁ βασιλιὰς κι ἀμέσως διατάζει,<br>
			σαγόνια, δόντια τοῦ ἔσπασαν, τὸ αἷμα κάτω στάζει.</p>

			<p>Σὰν πεθαμένος ἤτανε, τὸν βγάζουν ἀπ᾿ τὴν πόλι,<br>
			τότε τὸν σφάζουν σὰν ἀρνὶ οἱ στρατιῶτες ὅλοι.</p>

			<p>Ἦταν ἕνας διάκονος, τοῦ ἀράδιασε καμπόσα,<br>
			ἀμέσως ἐδιέταξε καὶ τοῦ ἔκοψαν τὴν γλώσσα.</p>

			<p>Καὶ δὲν ἐχόρτασε μ᾿ αὐτὸ ζωὴ νὰ τοῦ χαρίσουν,<br>
			μὲ πέτρες τὸν ἐσκότωσαν γιὰ νὰ τὸν τυραννήσουν.</p>

			<p>Κατέχωσε ἕναν ζωντανὸ μέσα σ᾿ ἕνα λάκκο,<br>
			ἄσπλαγχνος ἐξεπέρασε καὶ τὸ θηρίο δράκο.</p>

			<p>Ἡ Δόμνα κάτω ἀπὸ τὴ γῆ ἦταν αὐτὴ χωσμένη,<br>
			ἔτρωγε χόρτα καὶ νερὸ κι ἦταν χορτασμένη.</p>

			<p>Ἄκουσε γιὰ τοὺς χριστιανοὺς στὴν θάλασσα τοὺς πᾶνε,<br>
			γιὰ νὰ πνιγοῦνε στὰ νερὰ τὰ ψάρια νὰ τοὺς φᾶνε.</p>

			<p>Ἡ Δόμνα ἄντρας ντύθηκε στὴν θάλασσα πηγαίνει<br>
			νὰ πάρῃ ἅγια λείψανα ἀπὸ ἀποθαμένοι.</p>

			<p>«Βοήθησε ἕναν ψαρᾶ <br>
			δίχτυα νὰ φέρει στὴν ξηρά».</p>

			<p>Τὰ δίχτυα σὰν ἐτράβηξαν ἦσαν γεμάτα ψάρια,<br>
			μαζὶ μὲ ἁγίων λείψανα, τὰ σώματα κουφάρια.</p>

			<p>Ἡ Δόμνα ἐνταφίασε λείψανα τῶν ἁγίων,<br>
			ὁ βασιλιὰς ἐγέλασε, σὰν ἔμαθε τὸν βίον.</p>

			<p>Τότε δήμιους ἔστειλε, τῆς κόψαν τὸ κεφάλι,<br>
			μοβόρος σφάζει χριστιανούς, ἀχόρταγος ἦν πάλι.</p>

			<p>Ὁ Ἄνθιμος ἀρχιερεὺς ἦταν στὴν ἐκκλησία,<br>
			κι ἔστειλε ὁ βασιλιὰς νὰ βροῦν τὴν κατοικία.</p>

			<p>Σκληρὰ βασανιστήρια τοῦ ἔκανε ἐτότες,<br>
			κουράστηκαν νὰ τὸν κτυποῦν δικοί του στρατιῶτες.</p>

			<p>Ὑπέμεινε τοὺς ραβδισμοὺς καὶ τὰ μαρτύριά του,<br>
			ὁ τύραννος κουράστηκε στὰ διατάγματά του.</p>

			<p>Ἔβγαλε μιὰ διαταγὴ νὰ ἀποκεφαλίσουν,<br>
			ἀρχιερέα Ἄνθιμο νεκρὸ νὰ τὸν ἀφήσουν.</p>

			<p>Κόβουν ἁγία κεφαλή, ποὺ ὁ ἴδιος ἐποθοῦσε,<br>
			γιατὶ στὸν οὐρανὸ ψηλὰ Χριστὸν θὰ συναντοῦσε.</p>

			<p>Δυὸ στεφάνια ἔλαβε τὴν ἐποχὴ ἐκείνη,<br>
			τὸ ἕνα γιὰ τὴν ἄθλησι καὶ ἀρχιερωσύνη.</p>

			<p>Ὅλους αὐτοὺς τοὺς μάρτυρας γιορτάζει ἡ Ἐκκλησία,<br>
			εἶναι μεγάλος θρίαμβος γιὰ τὴν Ὀρθοδοξία.</p>

			<p>Τώρα κοντὰ εἰς τὸν Χριστὸν ἔχουν μεγάλη χάρι,<br>
			θέλομε τὶς πρεσβεῖες τους εἰς τὸν Θεὸν μακάρι.</p>

			</td>
		</tr>
	</table>
</div>

<hr>

</body>

</html>