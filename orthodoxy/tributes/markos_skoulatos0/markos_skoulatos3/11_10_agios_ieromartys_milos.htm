<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Ιερομάρτυς Μίλος</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Ἱερομάρτυς Μῖλος</h1>

<p style="text-align: center">10 Νοεμβρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Ὁ ἅγιος ἐγεννήθηκε σὲ ἕνα χωριὸ Περσίας,<br>
			Μῖλος σὰν ἐβαπτίστηκε πῆρε ὀνομασία.</p>

			<p>Καὶ ὅταν ἐμεγάλωσε τὴν ἐποχὴ ἐκείνη,<br>
			σκεπτόταν στρατιωτικὸς τοῦ βασιλιᾶ νὰ γίνῃ.</p>

			<p>Μὰ ὁ πανάγαθος Θεὸς ποὺ ἄπειρη ἔχει γνῶσι,<br>
			γιὰ τὴν μοναχικὴ ζωὴ τὸν εἴχενε καλέσει.</p>

			<p>Μιὰ νύκτα μέσ᾿ στὸν ὕπνο του εἶδε μιὰν ὀπτασία,<br>
			παρακαλοῦσε τὸν Θεὸν νὰ εὕρῃ τὴν σωτηρία.</p>

			<p>Ἐπῆγε σὲ τόπο ἔρημο, στὸ μέρος Βαβυλώνα,<br>
			ποὺ ἦταν τόπος ἥσυχος ν᾿ ἀρχίσῃ τὸν ἀγώνα.</p>

			<p>Γίνεται τότε μοναχός, ἐπίσκοπος γνωρίζει,<br>
			διάκονο μὰ καὶ παπᾶ τόνε χειροτονίζει.</p>

			<p>Ἐπίσκοπο τὸν ἔκανε, κατόπιν στὴν Περσία,<br>
			κι εἶχε κηρύξει τὸν Χριστὸν σ᾿ ὅλη τὴν ἐπαρχία.</p>

			<p>Εἰδωλολάτρες κι ἄγριοι ἐκεῖ ἐκατοικοῦσαν,<br>
			μὰ δυστυχῶς κι οἱ χριστιανοὶ κι αὐτοὶ τὸν πολεμοῦσαν.</p>

			<p>Δὲν ἄντεχαν τὸν ἔλεγχο καὶ συμβουλὲς τ᾿ ἁγίου,<br>
			ποὺ προσπαθοῦσε νἄρθουνε στὸν δρόμο τοῦ Κυρίου.</p>

			<p>Ἐσήκωσαν ἀντάρτικο οἱ χριστιανοὶ ἀνθρῶποι,<br>
			ὥρμησαν κατ᾿ ἐπάνω του, τὸν ἔδειραν κατόπιν.</p>

			<p>Κι ἀμέσως τόνε διώξανε ἀπ᾿ τὸν δικό τους τόπο,<br>
			ποὺ πλάνεψε ὁ σατανᾶς τὸ πνεῦμα τῶν ἀνθρώπων.</p>

			<p>Ἔδιωξαν τὸν ποιμένα τους, τὸν πότισαν πικρία,<br>
			μὰ ἔπεσε ὀργὴ Θεοῦ καὶ θεία τιμωρία.</p>

			<p>Τρεῖς μῆνες ὅταν πέρασαν ὁ βασιλιάς προστάζει,<br>
			τὴν πόλι ἰσοπέδωσαν καὶ τοὺς ἀνθρώπους σφάζει.</p>

			<p>Λυπήθηκεν ὁ ἅγιος σὰν τ᾿ ἄκουσε μιὰ ἡμέρα,<br>
			γιατὶ τὸν εἶχαν ὅλοι τους πνευματικὸ πατέρα.</p>

			<p>Κι ἀμέσως τὴν ἐπισκοπὴ τότε ἐγκαταλείπει,<br>
			καὶ στὰ Ἱεροσόλυμα ἐπῆγε νὰ σβήσῃ λύπη.</p>

			<p>Εὑρῆκε ἕνα μαθητὴ ἁγίου Ἀντωνίου,<br>
			ἀφοῦ τὸν παρηγόρησε, κάθησε χρόνια δύο.</p>

			<p>Κατόπιν ἐπιστρέφοντας πατρίδα του Περσία,<br>
			ἐγλίτωσε ἕνα μοναχὸ μὲ χάρι θαυμασία.</p>

			<p>Ἀσκήτευε σὲ σπήλαιο καὶ ἔπρεπε νὰ φύγῃ,<br>
			παρουσιάσθη δράκοντας ἕνα μεγάλο φίδι.</p>

			<p>Στὸ μῆκος ἦταν φοβερό, πῆχες τριάντα δύο,<br>
			καὶ θὰ τοὺς κατασπάραζε τὸ ἄγριο θηρίο.</p>

			<p>Μὲ θάῤῥος τότε ὁ ἅγιος λέγει στ᾿ αὐτὶ θηρίου,<br>
			ὅτι θὰ ἐξολοθρευτῇ μὲ τὴν ὀργὴ Κυρίου.</p>

			<p>Κατόπιν τὸ ἐσφράγισε μὲ τοῦ σταυροῦ σημεῖον,<br>
			ἔσκασε καὶ νεκρώθηκε ἀμέσως τὸ θηρίον.</p>

			<p>Ἔφθασε στὴν πατρίδα του, πῆγε στὴν Βαβυλώνα,<br>
			κι ἀμέσως ἐξεκίνησε πνευματικὸ ἀγώνα.</p>

			<p>Ἐκήρυξε τὸ ποίμνιο γιὰ νὰ μετανοήσῃ,<br>
			μετὰ ἀπ᾿ τὴν καταστροφή, κατὰ Θεὸν νὰ ζήσῃ.</p>

			<p>Εἰς τὴν περιοδεία του ἔφθασε στὴν Βαγδάτη,<br>
			εἶχε συνέλθει Σύνοδος νὰ διορθώσῃ κάτι.</p>

			<p>Ἦταν ἕνας ἐπίσκοπος σὲ ὅλη τὴν παρέα,<br>
			τοὺς ἐπισκόπους χλεύαζε, δὲν φέρθηκε ὡραῖα.</p>

			<p>Τότε τὸν ἤλεγξε πολὺ τὸ στόμα τοῦ ἁγίου,<br>
			καὶ θὰ τιμωρηθῇ πολύ, θἄρθῃ ὀργὴ Κυρίου.</p>

			<p>Κι ἀμέσως πέφτει κεραυνός, στὸν οὐρανὸ ἐφάνη,<br>
			καὶ τὸν αὐθάδη ἐπίσκοπο παράλυτο τὸν κάνει.</p>

			<p>Καὶ ἔμεινε παράλυτος σὲ ὅλη τὴν ζωή του,<br>
			δώδεκα χρόνια ὁλόκληρα, κι ἐβγῆκεν ἡ ψυχή του.</p>

			<p>Στὴν πόλι κάνει θαύματα, δαίμονας φυγαδεύει,<br>
			παράλυτους κάνει καλά, ἄῤῥωστους θεραπεύει.</p>

			<p>Παράλυτη μιὰ χριστιανὴ τότε εἶχε ὑποφέρει,<br>
			τὴν ἔκανε καλὰ κι αὐτὴ τοῦ ἔπιασε τὸ χέρι.</p>

			<p>Τὰ θαύματα ὁ ἅγιος τὰ ἔκανε ὡραῖα,<br>
			ἀλλὰ τὸν ἐπροδώσανε τότε στὸν βασιλέα.</p>

			<p>Ὁ Βασιλίσκος βασιλιὰς διέταξε μπροστά του<br>
			νὰ πάῃ νὰ ἀπολογηθῇ τιμὴ στὰ εἴδωλά του.</p>

			<p>Ὁ ἅγιος εἶναι ἀσάλευτος εἰς τὴν δικήν του πίστι,<br>
			τὸν τύραννο τὸν βασιλιὰ δὲν θὰ εὐχαριστήσῃ.</p>

			<p>Ἐθύμωσε ὁ βασιλιάς, ἔβγαλε τὸ σπαθί του,<br>
			στὸ στῆθος τὸν ἐκτύπησε μ᾿ ὅλη τὴν δύναμί του.</p>

			<p>Κι ὁ ἀδελφὸς τοῦ βασιλιᾶ μὲ λύσσα καὶ μανία,<br>
			ἐκτύπησε μὲ τὸ σπαθὶ ἁγίου τὴν καρδία.</p>

			<p>Πρὶν ξεψυχήσῃ ὁ ἅγιος, τοὺς εἶπε φρικτὸ τέλος,<br>
			ὅτι θὰ ἔχουνε κι δυὸ μὲ τὸ δικόν του βέλος.</p>

			<p>Εἶπε αὐτὰ ὁ ἅγιος κι ἐβγῆκε ἡ ψυχή τουμ<br>
			εἰς τόπον τὸν αἰώνιον γιὰ τὴν ἀνάπαυσί του.</p>

			<p>Ἡμέρα τότε ἤτανε δεκάτη Νοεμβρίου,<br>
			ποὺ τὴν ψυχὴ παρέδωσε στὰ χέρια τοῦ Κυρίου.</p>

			<p>Γι᾿ αὐτὸ τὴν μνήμη του τιμᾶ πάντα ἡ Ἐκκλησία,<br>
			ποὺ τὴν ζωή του ἔδωσε γιὰ τὴν Ὀρθοδοξία.</p>

			<p>Ὁ ἀσεβὴς βασιλιὰς μαζὶ μὲ ἀδελφό του,<br>
			βγῆκαν κυνήγι στὸ βουνὸ γιὰ τὸν περίπατό τους.</p>

			<p>Μέσ᾿ στὸ βουνὸ ποὺ κυνηγοῦν μιὰ ἐλαφίνα βλέπουν<br>
			σκοπεύουν νὰ τὴν πιάσουνε, μὲ βέλη τους τοξεύουν.</p>

			<p>Τὴν ὥρα ποὺ ἐτόξευσαν, εἶχε ἡ καρδιά τους σάλομ<br>
			κι ἀντὶ ἐλάφι σκότωσε ὁ ἕνας τους τὸν ἄλλο.</p>

			<p>Οἱ αἱμοβόροι ἀδελφοὶ σκοτώθηκαν μὲ βέλος,<br>
			καὶ ἔτσι ἐτελείωσεν τὸ τραγικό τους τέλος.</p>

			<p>Λείψανα πῆραν χριστιανοὶ ἁγίου καὶ μαθητῶν του,<br>
			τὰ θάψανε μὲ εὐλάβεια στὸν τόπο τὸν δικόν του.</p>

			<p>Ὑπῆρχε ἕνας ἄνθρωπος σὲ κάποια πολιτεία,<br>
			εἶχε ὑπερηφάνεια σὰν ἔκανε ἁμαρτία.</p>

			<p>Ἐπροσπαθοῦσε ὁ ἅγιος νὰ τόνε συμμορφώσῃ,<br>
			μὰ εἴχενε ἐγωισμό, δὲν τὄειχε κατορθώσει.</p>

			<p>Ἀφοῦ δὲν συμμορφώθηκε, κάνει τὴν προσευχή του,<br>
			λεπρώθηκε τὸ σῶμα του, ὡς ἦταν κι ἡ ψυχή του.</p>

			<p>Τὸ θαῦμα αὐτὸ τὸ εἴδανε τότε σ᾿ αὐτοὺς τοὺς τόπους,<br>
			κι ἐγυρεῦαν χριστιανοὺς νὰ κάνουν τοὺς ἀνθρώπους.</p>

			<p>Ἔκανε θαύματα πολλὰ ὁ Ἱερομάρτυς Μῖλος,<br>
			βράχος ἦταν ἀκλόνητος, τῆς Ἐκκλησίας στύλος.</p>

			<p>Στὴν Πάτρα τὸν ἐτίμησαν, τοῦ κτίσαν ἐκκλησία,<br>
			ποὺ ἐμαρτύρησε σκληρὰ γιὰ τοῦ Χριστοῦ θρησκεία.</p>

			<p>Ἅγιε Μῖλε ἀπὸ ψηλὰ στὸν οὐρανὸ ποὺ εἶσαι,<br>
			δεήσου εἰς Κύριον Ἰησοῦν τὸν κόσμο νὰ ἐλεήσῃ.</p>

			</td>
		</tr>
	</table>
</div>

<hr>

</body>

</html>