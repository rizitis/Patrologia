<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγία Μεγαλομάρτυς Αναστασία η Φαρμακολύτρια</title>
<link rel="stylesheet" type="text/css" href="../styles.css">
</head>

<body lang="el">

<h1>Ἁγία Μεγαλομάρτυς Ἀναστασία ἡ Φαρμακολύτρια</h1>

<p style="text-align: center">22 Δεκεμβρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Στὶς Δεκεμβρίου εἴκοσι δυὸ γιορτάζει ἡ Ἐκκλησία,<br>
			εἶναι Φαρμακολύτρια τὴν λένε Ἀναστασία.</p>

			<p>Ἡ ἁγία ἐγεννήθηκε στὴν φημισμένη Ῥώμη,<br>
			ὅταν Διοκλητιανὸς διηύθυνε ἀκόμη.</p>

			<p>Εἰδωλολάτρην εἴχενε ἡ ἁγία τὸν πατέρα,<br>
			Φλαβία εἶχε ὄνομα ἡ χριστιανὴ μητέρα.</p>

			<p>Ὅμως μικρὴ ὀρφάνεψε, μητέρα εἶχε πεθάνει,<br>
			καὶ χριστιανὸς παιδαγωγὸς μαθήματα τῆς κάνει.</p>

			<p>Θυμότανε τὶς συμβουλὲς μητέρας ἡ ἁγία,<br>
			γνώριζε ἀληθινὸν Θεὸν καὶ τὴν Ὀρθοδοξία.</p>

			<p>Μαζὶ μὲ τὴν ταπείνωσι εἶχε καὶ παρθενία,<br>
			νὰ ἀρέσῃ πάντα στὸν Θεὸν ἤθελε ἡ ἁγία.</p>

			<p>Τὴν πάντρεψε ὁ πατέρας της, δίχως τὴ θέλησή της,<br>
			εἰδωλολάτρης ἄνθρωπος βρισκότανε μαζί της.</p>

			<p>Τὴν πῆρε γιὰ τὰ πλούτη της, ποὺ εἶχε ἡ ἁγία,<br>
			μὰ προσκυνοῦσε ἀγάλματα καὶ εἰδωλολατρία.</p>

			<p>Προφασιζόταν ἄῤῥωστη πὼς ἦταν ἡ ἁγία,<br>
			γιὰ νὰ μὴν ἔχει σαρκικὴ τὴν ἐπικοινωνία.</p>

			<p>Ἔτσι διετηρήθηκε ἐτότε ἡ ἁγία,<br>
			διὰ παντὸς ἐφύλαξε τότε τὴν παρθενία.</p>

			<p>Πούπλιο τὸν ἐλέγανε ἀνδρὸς τ᾿ ὄνομά του,<br>
			ἐζοῦσε ἄσωτη ζωή, ἐξόδευε τὰ λεφτά του.</p>

			<p>Ἔτσι δὲν τὸν διέφερε γιὰ τὴν Ἀναστασία,<br>
			ἄλλες γυναῖκες πλήρωνε γιὰ τὴν παρανομία.</p>

			<p>Στὸν Χρυσογόνο θεῖο της ἔπαιρνε ὁδηγία,<br>
			τὴν ὁδηγοῦσε στὸν Θεὸν καὶ στὴν Ὀρθοδοξία.</p>

			<p>Ροῦχα φοροῦσε πτωχικά, ἀσκητικὰ ἐζοῦσε,<br>
			φρόντιζε πάντα τοὺς πτωχοὺς καὶ τοὺς ἐβοηθοῦσε.</p>

			<p>Περιποιόταν ἄῤῥωστους, πληγές τους καθαρίζει,<br>
			ποὺ ἔπασχαν γιὰ τὸν Χριστόν, φιλεῖ καὶ μακαρίζει.</p>

			<p>Παρηγορεῖ τοὺς μάρτυρες, καὶ τοὺς βασανισμένους,<br>
			ποὺ γιὰ ἀγάπη τοῦ Χριστοῦ εἶχαν φυλακισμένους.</p>

			<p>Τροφὲς μὰ καὶ ἐνδύματα τοὺς ἔδινε ἡ ἁγία,<br>
			τὴν νύκτα πήγαινε κρυφά, ποὺ εἶχε ἡσυχία.</p>

			<p>Τὸ εἴπανε στὸν ἄνδρα της γιὰ τὰ καλὰ ποὺ κάνει,<br>
			τότε στεναχωρήθηκε, στὴν φυλακὴ τὴν βάνει.</p>

			<p>Κλεισμένη μέσ᾿ στὴ φυλακή, πολὺ στεναχωρεῖται,<br>
			φυλακισμένους δὲν μπορεῖ νὰ τοὺς περιποιεῖται.</p>

			<p>Τὸν Χρυσογόνο δάσκαλο τὸν εἴχανε κλεισμένο,<br>
			γιὰ τὴν ἀγάπη τοῦ Χριστοῦ κι αὐτὸν φυλακισμένο.</p>

			<p>Τοῦ ᾿στειλε δυὸ ἐπιστολὲς στὴν φυλακὴ ἡ ἁγία,<br>
			ἔγραψε ἀπὸ σεβασμὸ καὶ γιὰ παρηγορία.</p>

			<p>Κι ὁ δάσκαλος ἀπάντησε εἰς τὴν Ἀναστασία,<br>
			καὶ νὰ ζητῇ ἀπ᾿ τὸν Θεὸν θάῤῥος παραμυθία.</p>

			<p>Ἀκόμα τότε ἔγραψε ἄνδρα της θὰ πεθάνῃ,<br>
			κι ἐλεύθερη στὶς φυλακὲς τὸ ἔλεος θὰ κάνῃ.</p>

			<p>Πράγματι ἐσκοτώθηκε ὁ ἄνδρας της ἐτότες,<br>
			στὸν πόλεμο τὸν σκότωσαν οἱ πέρσες στρατιῶτες.</p>

			<p>Τότε ἐλευθερώθηκε καὶ ἡ Ἀναστασία,<br>
			χριστιανικὰ καθήκοντα κάνει μὲ προθυμία.</p>

			<p>Τότε ὁ Διοκλητιανὸς στῆς Νίκαιας τὴν πόλι,<br>
			κι ἐθέλησε οἱ χριστιανοὶ τότε νὰ σφαχτοῦνε ὅλοι.</p>

			<p>Εὐθὺς τοῦ ἀναφέρανε στὶς φυλακὲς στὴ Ῥώμη,<br>
			ὑπάρχουνε χριστιανοὶ εἰς τὴν ζωὴν ἀκόμη.</p>

			<p>Ὁ Χρυσογόνος τοῦ εἴπανε κάνει διδασκαλία,<br>
			ποὺ εἶναι μέσ᾿ στὴν φυλακὴ γιὰ τὴν Ὀρθοδοξία.</p>

			<p>Διέταξε ὁ βασιλιὰς τὸν φέρανε μπροστά του,<br>
			τοῦ ἔδωσε διαταγὴ εἰς τὰ προστάγματά του.</p>

			<p>Νὰ θυσιάσῃ στοὺς θεοὺς τοῦ ἔταξε ἀκόμη,<br>
			πὼς θὰ τὸν κάνῃ ἔπαρχο νὰ διοικῇ τὴ Ῥώμη.</p>

			<p>Ὁ Χρυσογόνος τ᾿ ἀπαντᾶ τότε μὲ παῤῥησία,<br>
			ἐγὼ πιστεύω στὸν Χριστὸν καὶ στὴν Ὀρθοδοξία.</p>

			<p>Εἴδωλα ἐγὼ δὲν σέβομαι, δὲν προσκυνῶ καθόλου,<br>
			γιατὶ εἶναι ὅλα ψεύτικα, δόλωμα τοῦ διαβόλου.</p>

			<p>Ἐθαύμασε ὁ βασιλιὰς διὰ τὴν παῤῥησίαν,<br>
			μὰ τὸν ἀπεκεφάλισε ἐτότε κατ᾿ εὐθείαν.</p>

			<p>Σὲ ὅραμα ὁ ἅγιος ἔδειξε τὸ σημεῖον,<br>
			νὰ θάψουνε οἱ χριστιανοὶ τὸ λείψανο τὸ θεῖον.</p>

			<p>Ζωΐλος ἕνας ἀσκητὴς πῆρε τὸ λείψανό του,<br>
			τὸ ἐνταφίασε σεμνῶς εἰς τὸ κελλὶ δικό του.</p>

			<p>Τρεῖς ἀδελφὲς ποὺ ζούσανε στὴν γειτονιὰ ἐκείνη,<br>
			Χιονία, Ἀγάπη, ἄκουγαν καὶ τρίτη ἡ Εἰρήνη.</p>

			<p>Ἐμπρός του νὰ τὶς φέρουνε διαταγὴ τοῦ δίνει,<br>
			νὰ προσκυνήσουν εἴδωλα κι οἱ τρεῖς τὴν ὥρα ἐκείνη.</p>

			<p>Τοὺς ἔδινε ὑπόσχεσι νὰ τὶς καλοπαντρέψῃ,<br>
			κι ὅλες πλουσιοπάροχα δῶρα νὰ τὶς φιλέψῃ.</p>

			<p>Ἀγάπη ἡ μεγαλύτερη ἦταν στὴν ἡλικία,<br>
			μὲ θάῤῥος εἰς τὸν βασιλιὰ ἀρχίζει ὁμιλία.</p>

			<p>Νὰ μὴν νομίσῃς βασιλιὰ ὅτι θὰ φοβηθοῦμε,<br>
			βάσανα, σκληρὸν θάνατον ὅλες θὰ ὑποστοῦμε.</p>

			<p>Ὁ βασιλιὰς τὴν ἄκουσε, τότε ἀποφασίζει<br>
			Θεσσαλονίκης φυλακὲς τὶς τρεῖς τὶς φυλακίζει.</p>

			<p>Στὸν ἔπαρχο παρήγγειλε ἐκεῖνος νὰ τὶς κρίνῃ,<br>
			μὰ ἔδειξε ἀσέλγεια, ἀόματος εἶχε γίνει.</p>

			<p>Τὸν πήγανε στὸ σπίτι τοῦ ἔπαρχου τυφλωμένο,<br>
			ἐπάνω στὸ κρεβάτι του τὸν εἴχανε πεταμένο.</p>

			<p>Κατόπιν ἀπεφάσισε γιὰ νὰ τὶς κρίνῃ ἄλλος,<br>
			κολάκευε, φοβέριζε, τύραννος ἦν μεγάλος.</p>

			<p>Διέταξε δυὸ ἀδελφὲς Ἀγάπη καὶ Χιονία,<br>
			νὰ κάψουνε τὰ σώματα ὡς ψήνουν τὰ ἀρνία.</p>

			<p>Οἱ ἀδελφὲς ἐκάνανε ἀμέσως τὸν σταυρό τους,<br>
			καὶ στὴν φωτιὰ ἐρίξανε τότε τὸν ἑαυτόν τους.</p>

			<p>Καὶ ἡ φωτιὰ σεβάστηκε τότε ἀπόφασί τους,<br>
			μιὰ τρίχα δὲν ἐκάηκε ἀπὸ τὴν κεφαλή τους.</p>

			<p>Ἀμέσως ὅμως ὁ Θεὸς ποὺ εἶδε τὴν καρδιά τους<br>
			ἐπῆρε τὶς ψυχοῦλες τους τὶς ἔφερε κοντά του.</p>

			<p>Τὰ λείψανα παρέλαβε τότε ἡ Ἀναστασία,<br>
			τὰ ἔθαψε σὲ κατάλληλη ἐκεῖ τοποθεσία.</p>

			<p>Ὁ τύραννος μὲ ἀπειλές, φοβέρες, στὴν Εἰρήνη<br>
			νὰ θυσιάσῃ ἤθελε στὰ εἴδωλα ἐκείνη.</p>

			<p>Τὶς εἶπε ὅταν ἀρνηθῇ θὰ ὑποστῇ ἀκόμα<br>
			ἄνθρωποι θὰ ἀτιμάζουνε τὸ ἰδικό της σῶμα.</p>

			<p>Ὁ Κύριος ἀπάντησε, Εἰρήνη θὰ γλιτώσῃ<br>
			καὶ τὴν ψυχή μου ἀμόλυντη θὰ τὴν ἐλευθερώσῃ.</p>

			<p>Τότε σὲ οἶκο ἀνοχῆς ἀμέσως παραδίνει,<br>
			μὰ ὁ Θεὸς ἐφύλαξε παρθένο τὴν Εἰρήνη.</p>

			<p>Ἀγγέλους ἀπ᾿ τὸν οὐρανὸν ἔστειλε νὰ φυλάξουν,<br>
			εἰς τὸ βουνὸ τὴν ὁδηγοῦν, οἱ ἄνθρωποι τὴν ψάχνουν.</p>

			<p>Μὲ βέλος ἐκτυπήθηκε ἀπὸ ἕνα στρατιώτη,<br>
			καὶ ἡ ψυχή της πέταξε εἰς τὴν αἰωνιότη.</p>

			<p>Τὸ λείψανό της μάζευσε τότε ἡ Ἀναστασία<br>
			τὸ ἔθαψε μὲ λείψανα Ἀγάπης καὶ Χιονίας.</p>

			<p>Τὴν μνήμη ἑορτάζει ἔκτοτε λαμπρῶς ἡ Ἐκκλησία<br>
			Εἰρήνης καὶ τὶς ἀδελφὲς Ἀγάπη καὶ Χιονία.</p>

			<p>Καὶ ἄρχισαν τότε βάσανα καὶ στὴν Ἀναστασία<br>
			στὴν Ῥώμη τὴν ἐστείλανε νὰ δώσῃ ἀπολογία.</p>

			<p>Τῆς λένε γιὰ τὰ εἴδωλα, γιατὶ δὲν προσκυνάει,<br>
			ἀράχνες εἶχε πάνω του καὶ μύγες καὶ βρωμάει.</p>

			<p>Τῆς ἔδωσε τριήμερο γιὰ νὰ σκεφτῇ ἡ ἁγία<br>
			ἀκλόνητη κι ἀτάραχη μένει ἡ Ἀναστασία.</p>

			<p>Ὁ τύραννος διέταξε μιὰ φωτιὰ ν᾿ ἀνάψουν,<br>
			Ἀναστασία ζωντανὴ ἐτότε νὰ τὴν κάψουν.</p>

			<p>Μέσα σὲ φλόγες φοβερὲς τέλειωσε τὴ ζωή της,<br>
			καὶ στὸν Θεὸν ἐπέταξε ἡ καθαρὴ ψυχή της.</p>

			<p>Εἴκοσι δύο ἤτανε ἐτότε Δεκεμβρίου,<br>
			ποὺ ἐπῆγε εἰς τὸν οὐρανὸ ζωῆς τῆς αἰωνίου.</p>

			<p>Μία γυναίκα ἐδέχθηκε τὸ λείψανο ἁγίας,<br>
			τὸ ὄνομα τῆς χριστιανῆς ἦταν Ἀπολλωνία.</p>

			<p>Ἔπαθε πολλὰ βάσανα ἡ ἁγία Ἀναστασία,<br>
			χαλάλι ὅλα τὰ ἔκανε γιὰ τὴν Ὀρθοδοξία.</p>

			<p>Φυλακισμένη εἴχανε γυναίκα Θεοδότη,<br>
			ἡ ἁγία τὴν παρηγορεῖ ἀπὸ γυναῖκες πρώτη.</p>

			<p>Καὶ τότε μαθαίνει ὁ τύραννος συμβάντα καὶ αἰτία,<br>
			καὶ ἔκλεισε στὴν φυλακὴ ἁγία Ἀναστασία.</p>

			<p>Τὴν βγάζουν ἀπ᾿ τὴ φυλακή, ἐγύριζε στὴν πόλι,<br>
			καὶ στὶς ἀνάγκες πρόφθαινε, χαρὰ νὰ πάρουν ὅλοι.</p>

			<p>Μία γυναίκα ὁ τύραννος ἤθελε νὰ λυπήσῃ,<br>
			μπροστὰ παιδί της κίνησε τότε πολὺ κτυπήσῃ.</p>

			<p>Κι ἡ μάνα τότε στὸ παιδὶ φώναξε μάνι-μάνι·<br>
			κάνε παιδί μου ὑπομονή, νὰ πάρῃς τὸ στεφάνι.</p>

			<p>Οἱ ἅγιοι γιὰ τὸν Χριστὸν χύνουν δικιά τους αὔρα,<br>
			δικαιοκρίτης ὁ Θεὸς τοὺς ἔντυσε μὲ στέμμα.</p>

			<p>Καὶ εἶναι στὸν παράδεισο αἰώνια κοντά του,<br>
			καὶ μὲ ἀγγέλους τὸν χορὸν δοξάζουν τ᾿ ὄνομά του.</p>

			</td>
		</tr>
	</table>
</div>

<hr>

</body>

</html>