<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγία Οσιομάρτυς Φεβρωνία</title>
<link rel="stylesheet" type="text/css" href="../styles.css">
</head>

<body lang="el">

<h1>Ἁγία Ὁσιομάρτυς Φεβρωνία</h1>

<p style="text-align: center">25 Ἰουνίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Τὴν ἐποχὴ τῶν διωγμῶν πρωτεύουσα ἦν ἡ Ῥώμη<br>
			καὶ ὁ Διοκλητιανὸς ἐκεῖ βασίλευε ἀκόμη.</p>

			<p>Διώκτης ἦν ἀμείλικτος γιὰ τὴν χριστιανοσύνη,<br>
			εἰδωλολάτρης ἤτανε γιατὶ εἶχε ἀφροσύνη.</p>

			<p>Τοὺς χριστιανοὺς θανάτωσε στὴν Μεσοποταμία,<br>
			μέσ᾿ στὴν φωτιὰ τοὺς ἔκαιγε γιὰ τοῦ Χριστοῦ θρησκεία.</p>

			<p>Τὸν Πρίμο καὶ Λυσίμαχο σ᾿ Ἀνατολὴ τοὺς στέλνει,<br>
			γιὰ νὰ σκοτώσουν χριστιανοὺς ποὺ ἦσαν βαπτισμένοι.</p>

			<p>Λυσίμαχο τὸν δίδαξε ἡ χριστιανὴ μητέρα,<br>
			νὰ μὴν φονεύῃ χριστιανοὺς αὐτὸς μὲ τὴν μαχαίρα.</p>

			<p>Ξεκίνησαν οἱ δυὸ μαζὶ ποὺ ἔκαναν παρέα,<br>
			νὰ ἐκτελέσουν ἐντολὴ ἀπὸ τὸν βασιλέα.</p>

			<p>Ὁ Πρίμος κι ὁ Λυσίμαχος συμφώνησαν κατόπιν<br>
			σὲ μοναστήρια νὰ κρυφτοῦν οἱ χριστιανοὶ ἀνθρῶποι.</p>

			<p>Εἰς ἱερὰ ἐκεῖ μονὴ ποὺ ἦταν γυναικεία,<br>
			ἦσαν πενήντα ἀδελφὲς καὶ ἡγουμένη μία.</p>

			<p>Τῆς ἡγουμένης ὄνομα λεγότανε Βρυαίνη,<br>
			στὶς πλατωνίδες ἀρετὲς ἤτανε διδαγμένη.</p>

			<p>Ἀνάμεσα στὶς ἀδελφές ἦταν κι ἡ Φεβρωνία,<br>
			τῆς ἡγουμένης ἀνηψιὰ ἤτανε ἡ Ὁσία.</p>

			<p>Στὴν ἡλικία ἤτανε στὰ εἴκοσί της χρόνια,<br>
			τὸ πρόσωπό της ἔλαμπε ὡσὰν τὰ ἄσπρα χιόνια.</p>

			<p>Ἡ ἡγουμένη θεία της διὰ τὴν ἀνηψιά της<br>
			κανόνα τῆς ἐπέβαλε διὰ τὴν ὀμορφιά της.</p>

			<p>Κάθε δυὸ ἡμέρες μιὰ φορὰ ψωμὶ μὰ καὶ φαγάκι<br>
			νὰ τρώῃ γιὰ νὰ μαραθῇ ἡ ὀμορφιὰ λιγάκι.</p>

			<p>Ἡ Φεβρωνία ἄκουσε τῆς ἡγουμένης γνώμη,<br>
			δὲν χόρταινε ἀπὸ ψωμὶ κι ἀπὸ νερὸ ἀκόμη.</p>

			<p>Ἐπίσης ἐκοιμότανε λίγο κι ὄχι σὲ στρῶμα,<br>
			ἐξάπλωνε κάτω στὴ γῆ νὰ βασανίζει σῶμα.</p>

			<p>Τὴν πείραζε ὁ διάβολος στὸν ὕπνο ποὺ κοιμόταν,<br>
			ξυπνοῦσε καὶ εἰς τὸν Θεὸν ἀμέσως προσευχόταν.</p>

			<p>Ἦταν πολλὰ φιλομαθὴς τότε ἡ Φεβρωνία,<br>
			τῆς ἄρεσε καὶ διάβαζε θρησκευτικὰ βιβλία.</p>

			<p>Στὸ μοναστήρι ἔφτασε κοπέλα ἱερεία<br>
			νὰ συναντήσῃ θέλησε αὐτὴ τὴν Φεβρωνία.</p>

			<p>Τῆς διάβασε θρησκευτικὰ βιβλία ἡ Ἁγία,<br>
			γιατὶ οἱ γονεῖς της ζούσανε στὴν εἰδωλολατρία.</p>

			<p>Πολὺ εὐχαριστήθηκε καὶ εἶπε στοὺς γονεῖς της<br>
			νὰ βαπτιστοῦνε χριστιανοί, νὰ μείνουνε μαζί της.</p>

			<p>Συνέχιζαν τὸν διωγμὸ γιὰ τὴν χριστιανοσύνη,<br>
			φόβος καὶ τρόμος ἔπιασε περιοχὴ ἐκείνη.</p>

			<p>Οἱ μοναχὲς φοβήθηκαν, ρωτοῦνε τὴν Βρυαίνη<br>
			καὶ τοὺς ἐκατατόπισε σωστὰ ἡ ἡγουμένη.</p>

			<p>Πόλεμο φοβηθήκανε ἀκόμα πρὶν ἀρχίσῃ,<br>
			ὅλες μὲ φόβο τοῦ Θεοῦ τὶς εἶχε κατηχήσει.</p>

			<p>Τοὺς εἶπε: σᾶς παρακαλῶ, μὴν ἔχετε ἀγωνία,<br>
			πεθαίνουμε νὰ ζήσουμε ζωὴ τὴν αἰωνία.</p>

			<p>Οἱ μοναχὲς ἐσώπασαν, τὴν ἄλλη ἡμέρα ὅμως,<br>
			τῆς ἡγουμένης γνώμη της νὰ πάρουνε συντόμως.</p>

			<p>Θελήσανε νὰ φύγουνε, εἴχανε ἀγωνία,<br>
			νὰ πάρουνε γιὰ συντροφιὰ μαζὶ τὴν Φεβρωνία.</p>

			<p>Ἡ Φεβρωνία ἀπαντᾶ νυμφεύτηκα Χριστό μου<br>
			γιὰ χάρι Του πεθαίνω ἐδῶ, δίνω τὸν ἑαυτό μου.</p>

			<p>Οἱ μοναχὲς ἐφύγανε, εἴχανε ἀγωνία,<br>
			τὴν ἡγουμένη χαιρετοῦν, μὰ καὶ τὴν Φεβρωνία.</p>

			<p>Ἡ ἡγουμένη συμβουλὲς δίνει στὴν Φεβρωνία,<br>
			νὰ φυλαχθῇ ἀπὸ ἐχθρούς, νὰ ἔχῃ παρθενία.</p>

			<p>Καὶ τότε πιὰ ἐνύχτωσε. Ξημέρωσε στὴν πόλι<br>
			σύγχυσι μὰ καὶ ταραχὴ εἶχαν ἄνθρωποι ὅλοι.</p>

			<p>Οἱ τύραννοι τοὺς χριστιανοὺς στὶς φυλακὲς τοὺς βάνουν,<br>
			τοὺς ἐβασάνιζαν σκληρά, ἕως νὰ ἀποθάνουν.</p>

			<p>Κατόπιν τοὺς πληροφοροῦν ποὺ εἶχαν ἀγωνία<br>
			τὸ μοναστήρι ποὺ ἔμενε ἐκεῖ ἡ Φεβρωνία.</p>

			<p>Ἀμέσως ἔτρεξαν ἐκεῖ καὶ ἔσπασαν τὶς πόρτες,<br>
			τὴν ἡγουμένη θέλησαν νὰ σφάξουν οἱ στρατιῶτες.</p>

			<p>Ἡ Φεβρωνία μίλησε, ἦταν συγκινημένη,<br>
			ἐκείνη νὰ σκοτώσουνε κι ὄχι τὴν ἡγουμένη.</p>

			<p>Εἰς τὸν Σελῆνον τύραννο φέραν ἀναγγελία,<br>
			στὸ μοναστήρι βρήκανε καλόγραια Φεβρωνία.</p>

			<p>Ὁ τύραννος τὴν κάλεσε, ἀνάκρισι νὰ κάνῃ,<br>
			τὸν ἀδελφό του πρότεινε γιὰ νὰ δεχτῇ στεφάνι.</p>

			<p>Τῆς εἶπε· ἂν θ᾿ ἀρνηθῇ καὶ δὲν ἀποφασίσῃ<br>
			σὲ προθεσμία τριῶν ὡρῶν τῆς εἶπε πὼς θὰ ζήσῃ.</p>

			<p>Ἡ Φεβρωνία ἀπαντᾶ, ἔχει ἀποφασίσει<br>
			μὲ τὸν νυμφίο της Χριστὸ στὸν οὐρανὸ νὰ ζήσῃ.</p>

			<p>Ὁ τύραννος ἐθύμωσε κι ἀμέσως διατάζει,<br>
			νὰ γυμνωθῇ ὁλότελα κόσμος νὰ τὴν κοιτάζῃ.</p>

			<p>Οἱ στρατιῶτες γύμνωσαν τότε τὴν Φεβρωνία,<br>
			μὲ θάῤῥος τοῦ ἀπάντησε ἐτότε ἡ Ἁγία.</p>

			<p>Ἄρσεν καὶ θῆλυ ἔπλασε Δημιουργὸς ἀνθρώπους<br>
			καὶ ὑπομένω γύμνωσι διὰ Χριστὸν καὶ κόπους.</p>

			<p>Τὸ σῶμα μου νὰ κόψετε καὶ νὰ γενῇ κομμάτια,<br>
			μὲ στέλνετε στὸν οὐρανὸ εἰς τοῦ Χριστοῦ παλάτια.</p>

			<p>Ἀκόμα γιὰ τὴν γύμνωσι τοῦ εἶχε ἀπαντήσει,<br>
			μὲ διάβολο πατέρα του, ἔχει νὰ πολεμήσῃ.</p>

			<p>Ὁ ἡγεμόνας θύμωσε κι ἀμέσως διατάζει·<br>
			φωτιὰ ν᾿ ἀνάψουν νὰ καῇ μὲ πίσσα καὶ μὲ λάδι.</p>

			<p>Τὴν ἐτεντώσανε στὴν γῆ, στὴν πλάτη της ξεσποῦσαν,<br>
			σὲ ξύλο τὴν ἐκρέμασαν, σκληρὰ τὴν τυραννοῦσαν.</p>

			<p>Τὸ αἷμα ἀπὸ τὶς σάρκες της ἔτρεχε σὰν ποτάμι<br>
			κατάκαψαν τὰ σπλάγχνα της, ἤθελαν νὰ πεθάνῃ.</p>

			<p>Στὸν οὐρανὸ ἐκοίταζε τότε ἡ μακαρία,<br>
			ζητοῦσε ἀπὸ τὸν Θεὸ τὴν θεία βοηθεία.</p>

			<p>Οἱ ἄνθρωποι ἐβλέπανε τὴν ἀγριότητά του,<br>
			τυράννου Σελήνου ἤτανε ἄσπλαγχνη ἡ καρδιά του.</p>

			<p>Ὁ τύραννος ἐφρύαξε, εἶχε κακία τόση,<br>
			ἕνα γιατρὸ διέταξε τὴν γλώσσα νὰ τῆς κόψῃ.</p>

			<p>Τότε ὁ κόσμος φώναξε, λέει στὸν ἡγεμόνα·<br>
			τὴν γλώσσα μὴν τῆς κόψουνε, δὲν ἔβλαψε κανένα.</p>

			<p>Διέταξε ὁ ἀσεβὴς κι ἄφησαν τὴ γλῶσσα<br>
			ξερίζωσαν τὰ δόντια της δέκα ἑπτὰ ἦσαν τόσα.</p>

			<p>Τὰ ξεριζώνει ὁ γιατρός, παθαίνει αἱμοῤῥαγία,<br>
			στοὺς πόνους λιποθύμησε ἐτότε ἡ Ἁγία.</p>

			<p>Τὴν Φεβρωνία ἐρώτησε· ἐὰν μετανοήσῃ<br>
			καὶ ἂν τοὺς ψεύτικους θεοὺς θέλει νὰ προσκυνήσῃ.</p>

			<p>Ἡ Φεβρωνία τοῦ ἀπαντᾶ· νὰ τὴν ἐθανατώσῃ,<br>
			στὸν οὐρανὸ πιὸ γρήγορα Θεὸν νὰ ἀνταμώσῃ.</p>

			<p>Τῆς ἀπαντᾶ ὁ τύραννος· θὰ τὴν ἐξαφανίσῃ<br>
			μὲ ξίφος καὶ μὲ τὴν φωτιά, ὥσπου νὰ ξεψυχήσῃ.</p>

			<p>Διέταξε ὁ τύραννος· μαστούς της νὰ τῆς κόψουν<br>
			καὶ μὲ λαμπάδες καὶ φωτιὰ τὸ στῆθος νὰ πυρώσουν.</p>

			<p>Πολλοὶ ἀναθεμάτιζαν τυράννου τὴν μανία,<br>
			ποὺ σὰν θεριὸ ἀνήμερο ἦταν στὴν Φεβρωνία.</p>

			<p>Τῆς κόψανε τὰ πόδια της, ἀκόμα καὶ τὰ χέρια,<br>
			καὶ τότε συγκλονίστηκε στοῦ ἄθεου τὰ μαχαίρια.</p>

			<p>Ἐφρύαξε ὁ τύραννος, δὲν ἤθελε νὰ ζήσῃ,<br>
			τὸν δήμιο διέταξε νὰ τὴν ἀποκεφαλίσῃ.</p>

			<p>Καὶ τὴν ἀποκεφάλισε εἴκοσι πέντε Ἰουνίου<br>
			καὶ ἡ ψυχή της πέταξε εἰς τὰς αὐλὰς Κυρίου.</p>

			<p>Ὁ τύραννος τρελάθηκε τότε ἀπὸ τὸ κακό του,<br>
			σὲ μιὰ κολώνα χτύπησε βρῆκε τὸν θάνατό του.</p>

			<p>Σὰν ἔκλαψε ἡ θεία της, Βρυαίνη ἡγουμένη,<br>
			ποὺ τὴν κομμάτιασαν σκληρὰ ἤτανε πεθαμένη.</p>

			<p>Στὸ μοναστήρι ἔφεραν λείψανα τῆς Ἁγίας,<br>
			ὅλα τὰ μέλη σώματος Ἁγίας Φεβρωνίας.</p>

			<p>Στὸ ἱερό της λείψανο ὅλοι οἱ ἀῤῥωστημένοι<br>
			ὅλοι ἐθεραπεύοντο, ἦν εὐχαριστημένοι.</p>

			<p>Ἐσὺ ποὺ ἀγωνίστηκες γιὰ τοῦ Χριστοῦ θρησκεία,<br>
			προσεύχου πάντοτε γιὰ μᾶς, Ἁγία Φεβρωνία.</p>

			</td>
		</tr>
	</table>
</div>

<hr>

</body>

</html>