<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Ιερόθεος Αθηνών</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Ἱερόθεος Ἀθηνῶν</h1>

<p style="text-align: center">4 Ὀκτωβρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Ὁ Ἅγιος ἐσπούδασε πρῶτα φιλοσοφία,<br>
			καὶ ἔγινε ἐπίσκοπος εἰς τὴν Ὀρθοδοξία.</p>

			<p>Γεννήθηκεν ὁ Ἅγιος στὴν ξακουστὴ Ἀθήνα<br>
			Αὐγούστου αὐτοκράτορος ἦσαν τὰ χρόνια ἐκεῖνα.</p>

			<p>Γονεῖς του εὐκατάστατοι καὶ εὐγενεῖς ἀνθρῶποι,<br>
			υἱὸν τὸν Ἱερόθεον ἐμόρφωσαν κατόπι.</p>

			<p>Ἦταν στὸ δικαστήριο στὸν Ἄρειο τὸν Πάγο,<br>
			κι ἔγινε τότε μαθητὴς σ᾿ Ἀπόστολο τὸν Παῦλο.</p>

			<p>Ἦρθε ἐκεῖνο τὸν καιρὸ ὁ Παῦλος στὴν Ἀθήνα,<br>
			λόγια Χριστοῦ τοὺς ἔλεγε, σὰν τοῦ ἀγροῦ τὰ κρίνα.</p>

			<p>Ἐγύρισε πρωτύτερα ὁ Ἀπόστολος τὴν πόλι,<br>
			ἦταν γεμάτη μὲ βωμοὺς εἰδωλολάτρες ὅλοι.</p>

			<p>Ἀγνώστῳ, ἔγραφε, Θεῷ, σ᾿ ἕνα βωμὸ μεγάλο,<br>
			στὶς δύο λέξεις τοῦ βωμοῦ ἐμίλησεν ὁ Παῦλος.</p>

			<p>Στὴν ὁμιλία του αὐτὴ εὑρέθηκεν ἐπίσης<br>
			Ἅγιος Διονύσιος ὁ Ἀρεοπαγίτης.</p>

			<p>Ἀκόμα εἰς τὸ κήρυγμα ἤτανε μιὰ γυναίκα,<br>
			Δάμαρι τὴν ἐλέγανε, πίστεψαν πέντε δέκα.</p>

			<p>Ὅμως ὁ Ἱερόθεος διδάχθηκε ἀπ᾿ τὸν Παῦλο,<br>
			προτοῦ μιλήσῃ στοὺς πολλοὺς στὸν Ἄρειο τὸν Πάγο.</p>

			<p>Γι᾿ αὐτὸ δὲν ἀναφέρεται στῶν Ἀποστόλων Πράξεις,<br>
			ποὺ ὁ εὐαγγελιστὴς Λουκᾶς τὰ ἔγραφε μὲ τάξι.</p>

			<p>Ὁ Παῦλος τὸν ἐδίδαξε κι ἔγραψε στὰ βιβλία,<br>
			πῶς εἶδε τρίτο οὐρανὸ τὰ θεῖα μεγαλεῖα.</p>

			<p>Τὸν ἅγιον Ἱερόθεον τὸν κάνει ἱεράρχη,<br>
			ὁ πρῶτος τότε Ἀθηνῶν ὀρθοδοξία νὰ ἄρχῃ.</p>

			<p>Ὁ Ἅγιος Διονύσιος ὑπῆρξε μαθητής του<br>
			τὸν εἶχε ὁ Ἱερόθεος στὴν συναναστροφή του.</p>

			<p>Γι᾿ αὐτὸ τὸν Διονύσιο ἀνέδειξαν μεγάλο<br>
			ποὺ δύο δάσκαλους εἴχενε, Ἱερόθεο καὶ Παῦλο.</p>

			<p>Γι᾿ αὐτὸ τὸν Ἱερόθεο εἰς τὰ συγγράμματά του<br>
			Διονύσιος τὸν ἐπαινεῖ ποὺ ἤτανε κοντά του.</p>

			<p>Τὸν Ἅγιον Ἱερόθεον τὸν ἅρπαξε νεφέλη,<br>
			κηδεία της ἡ Παναγία κι ἐκεῖνο τόνε θέλει.</p>

			<p>Καὶ τότε ἄλλο σύννεφο τοὺς δώδεκα Ἀποστόλους,<br>
			ἔφερε στὴν Γεθσημανῆ ἀπὸ τὸν κόσμο ὅλους.</p>

			<p>Καὶ τότε ὁ Ἱερόθεος σὲ ὅλους προεξάρχει,<br>
			ὕμνους στὴν Παναγία μας ἔγραψε δόξαν νἄχῃ.</p>

			<p>Ὁ ἅγιος Ἱερόθεος ἐκοιμήθη ἐν εἰρήνῃ,<br>
			ἦταν μεγάλος ῥήτορας τὴν ἐποχὴ ἐκείνη.</p>

			<p>Τοῦ ἔκτισαν οἱ χριστιανοὶ ναὸν εἰς τὴν Ἀθήνα,<br>
			ζοῦσε ζωὴ ἀγγελικὴ ὅλα τὰ χρόνια ἐκεῖνα.</p>

			<p>Τὰ ἔργα, οἱ ἀγῶνες του καὶ ὅλα τὰ γραφτά του<br>
			ὅλα τὰ ἐξετέλεσε μὲ τὰ συγγράματά του.</p>

			<p>Ὀρθοδοξία ἐκήρυττε ποὺ εἶναι ἡ ἀλήθεια,<br>
			ἀθέους ἀπεστόμωνε ποὺ ἔλεγαν παραμύθια.</p>

			<p>Ἡ Ἐκκλησία τὸν τιμᾶ τετάρτη Ὀκτωβρίου,<br>
			τιμοῦνε ὅλοι οἱ χριστιανοὶ τὴν χάρι τοῦ ἁγίου.</p>

			<p>Ὦ ἅγιε Ἱερόθεε γιὰ ὅλους μας προσευχήσου,<br>
			νὰ βροῦμε οἱ ἁμαρτωλοὶ γωνιὰ τοῦ παραδείσου.</p>

			</td>
		</tr>
	</table>
</div>

<hr>

</body>

</html>