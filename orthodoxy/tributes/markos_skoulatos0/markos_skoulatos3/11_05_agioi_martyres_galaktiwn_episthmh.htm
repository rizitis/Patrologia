<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιοι Μάρτυρες Γαλακτίων και Επιστήμη</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιοι Μάρτυρες Γαλακτίων καὶ Ἐπιστήμη</h1>

<p style="text-align: center">5 Νοεμβρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Εἶναι εὐλογία τοῦ Θεοῦ ἀνδρόγυνο ζευγάρι,<br>
			νὰ γίνουν ἅγιοι κι δυὸ μὲ τοῦ Θεοῦ τὴν χάρι.</p>

			<p>Αὐτὸ συνέβηκε ἐδῶ, στὸ βίον τῶν ἁγίων,<br>
			τῆς Ἐπιστήμης γυναικὸς καὶ ἀνδρὸς της Γαλακτίων.</p>

			<p>Ἀρχίζομεν ἀπὸ τοὺς γονεῖς· ἦσαν εἰδωλολάτρες<br>
			κι δυὸ τοῦ Γαλακτίωνος, δίχως παιδιὰ γιὰ ἀβάντες.</p>

			<p>Στὰ εἴδωλα τὰ ψεύτικα κάνουν τὴν προσευχή τους,<br>
			νὰ δοῦνε μέσ᾿ στὸ σπίτι τους κι αὐτοὶ ἕνα παιδί τους.</p>

			<p>Ἀλλὰ κωφὰ τὰ εἴδωλα, δὲν δίνουν σημασία,<br>
			κι ἔμεινε τὸ ἀνδρόγυνο δίχως παιδοποιΐα.</p>

			<p>Εἷς μοναχὸς Ὀνούφριος εὑρέθηκε στὴν χώρα,<br>
			ψυχὲς νὰ φέρῃ στὸ Χριστὸν ἐπροσπαθοῦσε τώρα.</p>

			<p>Στὴ χώρα αὐτὴ ζητιάνευε στὰ σπίτια τῶν πλουσίων,<br>
			κι ἐπῆγε καὶ ζητιάνεψε γονεῖς του Γαλακτίων.</p>

			<p>Κλειτοφῶν ἐλέγετο τὸ ὄνομα τοῦ πατέρα<br>
			μὰ καὶ Λευκίππη ὀνομάζανε τοῦ ἁγίου τὴν μητέρα.</p>

			<p>Ἐκεῖ τότε ὁ Ὀνούφριος σὰν μπῆκε μέσ᾿ στὸ σπίτι,<br>
			σὲ στενοχώρια εὑρέθηκε γυναίκα ἡ Λευκίππη.</p>

			<p>Ὀνούφριος σὰν πῆγε ἐκεῖ διὰ νὰ ζητιανέψῃ,<br>
			ἀμέσως κλείνει πόρτα της δίχως νὰ τὸν φιλέψῃ.</p>

			<p>Ἐκεῖνος ἐκάθησεν ἐκεῖ, τὴν πόρτα ἐκτυποῦσε,<br>
			στὸ τέλος ὅμως ἄνοιξε, πολὺ τὴν ἐνοχλοῦσε.</p>

			<p>Τὸν τάϊσε καὶ φαγητὸ σὰν μπῆκε μέσ᾿ στὸ σπίτι,<br>
			κι ἐκεῖ τοῦ ἐξιστόρησε πὼς βρέθηκε σὲ λύπη.</p>

			<p>Τοῦ εἶπε πῶς ὁ ἄνδρας της πολὺ τὴν ἐμαλώνει,<br>
			γιατὶ εἶναι δέντρο ἄκαρπο, σὰν ἄχυρο στ᾿ ἁλώνι.</p>

			<p>Τοῦ εἶπε ὅτι στοὺς θεοὺς κάνει τὴν προσευχή της,<br>
			δὲν ἀκοῦν γιὰ νὰ βρεθῇ στὸ σπίτι ἕνα παιδί της.</p>

			<p>Καὶ τότε ὁ Ὀνούφριος βρῆκε τὴν εὐκαιρία,<br>
			καὶ στὴν γυναίκα ἐμίλησε γιὰ τοῦ Χριστοῦ θρησκεία.</p>

			<p>Τῆς λέγει· εἶναι ψεύτικοι θεοὶ ποὺ σὺ λατρεύεις,<br>
			ἂν θὲς ἀληθινὸ Θεόν, δύνασαι νὰ πιστέψῃς;</p>

			<p>Ἐκεῖνον σὰν παρακαλεῖς, τέκνα θὰ σοῦ χαρίσῃ,<br>
			τὸ σπίτι σου μὲ τὶς χαρὲς ὅλο θὰ τὸ γεμίσῃ.</p>

			<p>Σὰν τἄκουσε ἐδέχθηκε Χριστὸν γιὰ νὰ πιστέψῃ,<br>
			τότε μὲ λεπτομέρεια τῆς τἄφερε στὴ μέση.</p>

			<p>Τῆς εἶπε γιὰ τὴν γέννησι καὶ τὴν ἀνάστασί του<br>
			καὶ ἔπρεπε νὰ βαπτιστῇ, νὰ ἑνωθῇ μαζί του.</p>

			<p>Τοῦ λέγει δυὸ ἐμπόδια ὑπάρχουνε στὴ μέση,<br>
			σὲ εἰδωλολάτρες ὁ Χριστὸς καθόλου δὲν ἀρέσει.</p>

			<p>Καὶ ὅπου δοῦν τοὺς χριστιανούς, ὅλους τοὺς κυνηγοῦνε,<br>
			μαρτύρια τοὺς κάνουνε, θεοὺς ποὺ δὲν τιμοῦνε.</p>

			<p>Τὸ δεύτερο ἐμπόδιο, νὰ μοῦ ἐξηγήσῃς κάτι,<br>
			πῶς θἆμαι ἐγὼ χριστιανὴ μὲ ἄνδρα εἰδωλολάτρη;</p>

			<p>Ἀμέσως ὁ Ὀνούφριος ἀπάντησι τῆς δίνει,<br>
			σὲ λίγες ἡμέρες ὁ ἄνδρας σου ὀρθόδοξος θὰ γίνῃ.</p>

			<p>Καὶ τότε τὴν ἐκατήχησε, τὴν βάπτισε ἐπίσης,<br>
			καὶ ἔφυγε ὁ Ὀνούφριος τότε ἀπὸ τὸ σπίτι.</p>

			<p>Λίγες ἡμέρες πέρασαν, ἔγκυος εἶχε μείνει,<br>
			τὸ ἀνήγγειλε στὸν ἄνδρα της, σ᾿ αὐτὸν χαρὰ τοῦ δίνει.</p>

			<p>Τότε εἶπε στὴν γυναίκα του· θεοὶ ἦσαν αἰτία<br>
			καὶ ἔστειλαν στὸ σπίτι του παιδὶ γιὰ εὐτυχία.</p>

			<p>Τοῦ ἐμίλησε ἡ γυναίκα του γιὰ τοῦ Χριστοῦ θρησκεία,<br>
			ἐγὼ ἐκεῖνον προσκυνῶ ποὺ στέλνει τὰ παιδία.</p>

			<p>Τότε τὸν παρακίνησε, βαπτίστηκε κι ἐκεῖνος,<br>
			τὸν βάπτισε ὁ Ὀνούφριος καὶ μύριζε σὰν κρίνος.</p>

			<p>Ἐγέννησε ἕνα παιδὶ ἀρσενικὸ ἡ Λευκίππη,<br>
			κι ἦρθε χαρὰ στὸ σπίτι τους καὶ ἔδιωξαν τὴν λύπη.</p>

			<p>Ὀνούφριος τὸ βάπτισε, ὄνομα Γαλακτίων,<br>
			νὰ εἶναι ἑνωμένος μὲ Χριστὸν σὲ ὅλον του τὸν βίον.</p>

			<p>Εἴκοσι τεσσάρων ἐτῶν σὰν ἦρθε εἰς τὰ ἔτη,<br>
			πατέρας του ἠθέλησε τότε νὰ τὸν παντρέψῃ.</p>

			<p>Λευκίππη ἡ γυναίκα του τότε εἶχε πεθάνει,<br>
			γι᾿ αὐτὸ τὸν γιὸ θὰ πάντρευε γυναίκα μὲ στεφάνι.</p>

			<p>Παρθενοκόρη ηὕρηκε, Ἐπιστήμη ὄνομά της,<br>
			νἆναι ὁ Γαλακτίωνας παντοτινὰ κοντά της.</p>

			<p>Τὴν ἐπῆρε ὁ Γαλακτίωνας κι ὅταν στεφανωθῆκαν,<br>
			δὲν εἶχαν σχέσεις σαρκικές, ἀβάπτιστη ποὺ ἦταν.</p>

			<p>Τότε συγκατατέθηκε αὐτὴ καὶ ἐβαπτίστη,<br>
			καὶ τὸν χιτώνα τοῦ Χριστοῦ ἄσπιλο ἐνεδύθη.</p>

			<p>Τὴν ἐβάπτισε ὁ ἄνδρας της, δὲν εἶχαν ἱερέα,<br>
			τότε κι δυὸ χριστιανοὶ ἐζούσανε ὡραῖα.</p>

			<p>Σ᾿ ὀκτὼ ἡμέρες ἔπειτα ἀπὸ τὸ βάπτισμά της,<br>
			μιὰ ὀπτασία εἴδενε στὴν κλίνη τὴν δικιά της.</p>

			<p>Εἶδε μέσα στὸν ὕπνο της βασιλικὸ παλάτι,<br>
			ἀκόμα εἶδε αἴθουσα μὲ ἄνθρωποι γεμάτη.</p>

			<p>Ἐρώτησε· ποῖοι εἶναι οἱ ἄνθρωποι ποὺ εἶναι καλεσμένοι,<br>
			καὶ εἶναι τόσο ὄμορφοι καὶ λαμπροφορεμένοι;</p>

			<p>Τῆς εἶπαν· εἶναι ἀνδρόγυνα ποὺ ἔκαναν συμφωνία,<br>
			μετὰ τὸν γάμο ἔζησαν κι δυὸ μὲ παρθενία.</p>

			<p>Ἡ Ἐπιστήμη τὸ εἶπε αὐτὸ τότε στὸν Γαλακτίων,<br>
			μὲ παρθενία ἔζησαν σὲ ὅλον τους τὸν βίον.</p>

			<p>Οἱ δυό τους ἀπεφάσισαν, ἔκαναν συμφωνία,<br>
			καὶ στοὺς φτωχοὺς μοιράσανε ὅλη περιουσία.</p>

			<p>Ἔπειτα ἐσυμφώνησαν στὴν ἔρημο νὰ πᾶνε,<br>
			ζωὴ ἐκεῖ ἐρημικὴ τὸν βίον νὰ περνᾶνε.</p>

			<p>Ἐπήρανε κι ἕνα δοῦλο τους, Πούπλιος τὸ ὄνομά του,<br>
			καὶ δέκα μέρες περπατοῦν, τὸν εἴχανε κοντά τους.</p>

			<p>Εὑρήκανε στὴν ἔρημο δώδεκα ἐρημίτες,<br>
			καὶ τοὺς ἐπαρακάλεσαν νὰ μένουνε σὲ σκῆτες.</p>

			<p>Κράτησαν Γαλακτίωνα, ἐνῷ τὴν Ἐπιστήμη<br>
			ἔστειλαν σὲ ἄλλες μοναχὲς νὰ ἀσκηθῇ κι ἐκείνη.</p>

			<p>Ἔβαλε ἐπιμέλεια τότε ὁ Γαλακτίων,<br>
			νὰ ζῇ ἐκεῖ ἐρημικὰ τὸν ἰδικόν του βίον.</p>

			<p>Ἐπὶ δυὸ ἔτη ἔτρωγε τὴν κάθε ἑβδομάδα,<br>
			λίγο ψωμί, λίγο νερό, μὲ δίχως καμινάδα.</p>

			<p>Τὰ βράδια ἐπροσηύχετο πάντα καὶ ἀγρυπνοῦσε,<br>
			καὶ τότε ὁ μισάνθρωπος πολὺ τὸν ἐφθονοῦσε.</p>

			<p>Ὀργὴ κατὰ τῶν χριστιανῶν δίνει στὸν βασιλέα,<br>
			νὰ τυραννοῦνε βάναυσα, νὰ χαίρεται ὡραῖα.</p>

			<p>Στὸ ὄρος τότε τοῦ Σινᾶ εἴδησι εἶχε λάβει,<br>
			πὼς κατοικοῦσαν χριστιανοί, θέλει νὰ τοὺς συλλάβῃ.</p>

			<p>Ὅραμα εἰς τὴν ἄσκησι βλέπει ἡ Ἐπιστήμη,<br>
			πὼς πῆγαν μὲ τὸν ἄνδρα της στεφάνωσι νὰ γίνῃ.</p>

			<p>Τὸ εἶπε στὴν Γερόντισσα νὰ τῆς τὸ ἐξηγήσῃ,<br>
			κι ἀμέσως ὅταν τ᾿ ἄκουσε, τῆς εὕρηκε τὴ λύσι.</p>

			<p>Πὼς ὁ Χριστὸς μαρτύριον πρόκειται νὰ τοὺς δώσῃ,<br>
			καὶ στέφανον ἀμάραντο γιὰ νὰ τοὺς στεφανώσῃ.</p>

			<p>Παίρνουν τὸν Γαλακτίωνα οἱ στρατιῶτες πρῶτα,<br>
			κι Ἐπιστήμη στὸ βουνὸ βλέπει τὰ γεγονότα.</p>

			<p>Κι ἐπῆγε μὲ τὸν ἄνδρα της κι αὐτὴ νὰ μαρτυρήσῃ,<br>
			καὶ μέσα στὸν παράδεισο αἰώνια νὰ ζήσῃ.</p>

			<p>Τὸν ἔφεραν στὸν δικαστὴ γιὰ νὰ τὸν ἀνακρίνῃ,<br>
			ὁ Γαλακτίων τοὺς θεοὺς βρίζει τὴν ὥρα ἐκείνη.</p>

			<p>Ἐπρόσταξε ὁ τύραννος, τὰ χέρια του τοῦ δένουν,<br>
			κι ἔπειτα μὲ τὰ βούνευρα τὸ σῶμα του νὰ δέρνουν.</p>

			<p>Ἡ Ἐπιστήμη τὸν κοιτᾶ, ἐπόνεσε ἡ ψυχή της,<br>
			καὶ ἔβρισε τὸν δικαστὴ μὲ ὅλη τὴ φωνή της.</p>

			<p>Διέταξε ὁ τύραννος τότε νὰ τὴν γυμνώσουν,<br>
			κι ἀλύπητα κτυπήματα στὸ σῶμα της νὰ δώσουν.</p>

			<p>Ὑπέμεινε πολλὲς πληγὲς ἡ ἡρωῒς ἐκείνη,<br>
			κι ἤλεγξε τὸν τύραννο γιὰ τὴν ξεγυμνοσύνη.</p>

			<p>Μὰ τότε θαῦμα ἔγινε, εὐθὺς τὴν ὥρα ἐκείνη,<br>
			τὴν ὅρασί τους ἔχασαν καὶ εἶχαν τυφλοσύνη.</p>

			<p>Ἐφωτιστῆκαν στὴν ψυχή, τότε ὁμολογῆσαν,<br>
			καὶ τὸν ἀληθινὸ Θεὸ μὲ θαῦμα ἐγνωρίσαν.</p>

			<p>Τὸν τύραννο κυρίεψε κακία, πονηρία,<br>
			στοὺς στρατιῶτες ἔδωσε κατόπιν ὁδηγία.</p>

			<p>Καλάμια ἐπελέκησαν, τοὺς ἔβαλαν στὰ νύχια,<br>
			κι εὐχαριστοῦσαν τὸν Θεὸν ποὺ εἴχανε βοήθεια.</p>

			<p>Ὁ αἱμοβόρος τύραννος ἐχαίρετο νὰ βλέπῃ<br>
			τὸ αἷμα τὸ ἀνθρώπινο κάτω στὴ γῆ νὰ τρέχῃ.</p>

			<p>Καὶ πάλι δὲν ἐχόρτασε, κι ἀμέσως διατάζει·<br>
			χέρια καὶ πόδια νὰ κοποῦν, τοὺς δούλους του προστάζει.</p>

			<p>Ἀκόμα δὲν ἀρκέστηκε στὰ βάσανα τὰ τόσα,<br>
			μὲ δεύτερη διαταγὴ τοὺς ἔκοψαν τὴ γλώσσα.</p>

			<p>Οἱ μάρτυρες ὑπέμειναν μὲ γενναιοφροσύνη,<br>
			πάλι δοξάζουν τὸν Θεόν, οἱ δυὸ τὴν ὥρα ἐκείνη.</p>

			<p>Ὁ μιαρὸς ὁ τύραννος εἶχεν ἀποφασίσει,<br>
			καὶ τὸ γενναῖο ἀνδρόγυνο νὰ ἀποκεφαλίσῃ.</p>

			<p>Καὶ τοὺς ἀποκεφάλισαν στὶς πέντε Νοεμβρίου,<br>
			ἐπὶ τοὺς χρόνους βασιλιᾶ ἐτότε τοῦ Δεκίου.</p>

			<p>Ὁ Γαλακτίων ἤτανε τότε τριάντα χρόνων,<br>
			κι ἡ Ἐπιστήμη ἡ μάρτυρας δεκάξι μόνο χρόνων.</p>

			<p>Τότε εὑρέθηκεν ἐκεῖ Εὔλομος ὑπηρέτης,<br>
			ποὺ ἤτανε εἰς τὴν ψυχὴ πνευματικὸς καθρέπτης.</p>

			<p>Μὲ ὅλο του τὸν σεβασμό, ἐπῆρε τὰ λείψανά τους,<br>
			ἐντίμως τὰ ἐνταφίασε μὲ ὅλα τὰ πρέποντά τους.</p>

			<p>Πολὺ σκληρὰ ἐμαρτύρησε χριστιανικὸ ζευγάρι,<br>
			μὰ πῆραν χρυσὸ στέφανο μὲ τοῦ Θεοῦ τὴν χάρι.</p>

			<p>Εἴχανε πίστι στὸν Θεὸν καὶ ἦσαν ἑνωμένοι<br>
			καὶ εἶναι στὸν παράδεισο δαφνοστεφανωμένοι.</p>

			<p>Ἅγιοι ποὺ τὴν πίστι μας στηρίξατε ἁγία,<br>
			παρακαλέστε τὸν Θεὸν νὰ βροῦμε σωτηρία.</p>

			</td>
		</tr>
	</table>
</div>

<hr>

</body>

</html>