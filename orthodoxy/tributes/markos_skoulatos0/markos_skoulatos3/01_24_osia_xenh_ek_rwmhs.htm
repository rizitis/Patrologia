<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Οσία Ξένη εκ Ρώμης</title>
<link rel="stylesheet" type="text/css" href="../styles.css">
</head>

<body lang="el">

<h1>Ὁσία Ξένη ἐκ Ῥώμης</h1>

<p style="text-align: center">24 Ἰανουαρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Ἰανουαρίου εἰκοστέσσερες γιορτάζει ἡ Ἐκκλησία<br>
			πάντοτε μὲ εὐλάβεια τὴν Ξένη τὴν Ὁσία.</p>

			<p>Ἡ Ξένη αὐτὴ κατήγετο ἀπὸ τὴν πόλι Ῥώμη,<br>
			ἀπὸ γονεῖς ἐπιφανεῖς καὶ πλούσιους ἀκόμη.</p>

			<p>Τῆς ἔδωσαν ἀνατροφὴ εἰς τοῦ Χριστοῦ θρησκεία,<br>
			ὡς ἐξηγεῖ ὁ ἀπόστολος «Κυρίου νουθεσίᾳ».</p>

			<p>Τὴν κόρη τους τὴν ἔλεγαν ἐν πρώτοις Εὐσεβία·<br>
			νὰ τὴν παντρέψουν θέλησαν ἐτότε μὲ τὴν βία.</p>

			<p>Ἡ νέα σὰν μεγάλωσε κι ἦρθε σὲ ἡλικία,<br>
			Ῥωμαῖος νέος τὴν ζητᾶ νὰ μπῇ σὲ συζυγία.</p>

			<p>Γονεῖς της γιὰ τὸν γάμο της, ἔδειξαν προθυμία,<br>
			καὶ γιὰ τὰ ἀπαραίτητα κάναν ἑτοιμασία.</p>

			<p>Ἡ κόρη ὅμως στὸν Χριστὸ ἔδωσε τὴν καρδιά της<br>
			δὲν θέλει νὰ στεφανωθῇ, ἄνδρα νἄχῃ κοντά της.</p>

			<p>Εἶδε ὅτι τὴν πίεζαν ἐτότε οἱ γονεῖς της<br>
			καὶ στὸ μυαλό της ἔβαλε κρυφὰ ἀναχώρησί της.</p>

			<p>Τὸ εἶπε σὲ δύο δοῦλες ποὺ εὑρίσκονταν μαζί της,<br>
			ἐδέχθηκαν τὴν πρότασι γιὰ συντροφιὰ μαζί της.</p>

			<p>Γάμου στολὲς χρυσαφικὰ ποὺ εἴχανε μαζέψει,<br>
			ἡ Εὐσεβία στοὺς φτωχοὺς τὰ εἶχε ἐπιστρέψει.</p>

			<p>Ντυθῆκαν ἀνδρικὲς στολὲς κι ἐξ αἴφνης ἕνα βράδυ,<br>
			οἱ τρεῖς γυναῖκες βάδιζαν μέσ᾿ στὸ πυκνὸ σκοτάδι.</p>

			<p>Ὅλες προσευχηθήκανε, κάνανε τὸν σταυρό τους,<br>
			τὸν Κύριον Ἰησοῦ Χριστὸ νὰ ἔχουν βοηθό τους.</p>

			<p>Ἡ Εὐσεβία ἔδινε κουράγιο καὶ στὶς ἄλλες,<br>
			Χριστὸς θὰ εἶναι βοηθός, εἶχαν χαρὲς μεγάλες.</p>

			<p>Σὰν φτάσανε στὴν θάλασσα κι ἐμπῆκαν στὸ λιμάνι,<br>
			πλοῖο πρὸς Ἀλεξάνδρεια ἔφευγε μάνι-μάνι.</p>

			<p>Ἀπὸ τὴν Ἀλεξάνδρεια πᾶνε μὲ ἄλλο πλοῖο,<br>
			στὴν νῆσο Κῶ ἐφτάσανε Εὐσέβεια κι οἱ δύο.</p>

			<p>Ἤθελε ἡ Εὐσέβεια τὰ ἴχνη της νὰ χάσουν<br>
			καὶ οἱ δικοί της οἱ γονεῖς τὸν γάμο νὰ ξεχάσουν.</p>

			<p>Παρήγγειλε στὶς δοῦλες της τὴν ἰδική της γνώμη,<br>
			καὶ τὸ ὄνομα βαπτιστικὸ νὰ μὴν τὸ λένε ἀκόμη.</p>

			<p>Ξένη νὰ μὲ φωνάζετε, εἶπε, δὲν εἶναι ψέμα,<br>
			γι᾿ αὐτὸ ἔφυγα ἀπ᾿ τὸ σπίτι μου καὶ ζῶ μέσα στὰ ξένα.</p>

			<p>Ὅταν ἐπῆγαν εἰς τὴν Κῶ, ἐνοίκιασαν σπιτάκι,<br>
			στοὺς δρόμους μὴ γυρίζουνε, νὰ ἀναπαυτοῦν λιγάκι.</p>

			<p>Γυρεύουνε γιὰ τὴν ψυχὴ πνευματικὸ πατέρα,<br>
			κι ὅλες προσευχόντανε τὴ νύχτα καὶ ἡμέρα.</p>

			<p>Χωρὶς πνευματικὴ τροφὴ δὲν ἠμπορεῖ νὰ ζήσῃ<br>
			κάθε ψυχὴ τοῦ χριστιανοῦ, Θεὸς νὰ συγχωρήσῃ.</p>

			<p>Ἡ προσευχή της φλογερὴ στὰ βάθη τῆς καρδιάς της<br>
			εὐθὺς ἐφάνη γέροντας κι ἔφτασε κοντά της .</p>

			<p>Ἦταν ἱερομόναχος, τὸ ὄνομά του Παῦλος,<br>
			ἡγούμενος σὲ μιὰ μονή, ἀλλὰ σὲ τόπο ἄλλο.</p>

			<p>Ἡ Ξένη ἔνιωσε χαρὰ, ἦν ἀγαλλιασμένη,<br>
			καὶ σεβαστοῦ τοῦ γέροντα, πόδια εἶναι πεσμένη.</p>

			<p>Τοῦ μίλησε μὲ σεβασμὸ καὶ τὸν παρακαλοῦσε,<br>
			καὶ εἰς τὸν δρόμο τοῦ Χριστοῦ, αὐτὲς νὰ ὁδηγοῦσε.</p>

			<p>Ἐρώτησε ὁ γέροντας· ποῦ ἦταν, ποῦ βρεθῆκαν,<br>
			καὶ τότε τοῦ πνευματικοῦ, τοῦ εἶπαν τὴν ἀλήθεια.</p>

			<p>Τότε τὸν παρεκάλεσαν νἆναι πνευματικός τους<br>
			καὶ ἐκεῖνος ἀποκρίθηκε τότε στὸν ἑαυτό τους.</p>

			<p>Εἶπε· διαβάτης εἶμαι εἰς τὴν Κῶ, ἀλλοῦ ἔχω μοναστήρι,<br>
			μαζί μου ῾σεῖς ἄν ἔρθετε, δὲν σᾶς χαλῶ χατήρι.</p>

			<p>Οἱ νέες ἐσυμφώνησαν καὶ πήγανε μαζί του,<br>
			κελιὰ τοὺς παρεχώρησε ποὖχε στὴν κατοχή του.</p>

			<p>Τὸ ὄνομα τὸ βαπτιστικό, δὲν τὄειπε σὲ κανένα,<br>
			νὰ μὴν τὴν βροῦνε οἱ γονεῖς ποὺ ἔφυγε στὰ ξένα.</p>

			<p>Κοιμήθηκε ὁ ἐπίσκοπος στὴν ἐποχὴ ἐκείνη,<br>
			τὸν Παῦλο τότε ἐξέλεξαν ἐπίσκοπος νὰ γίνῃ.</p>

			<p>Ὁ Παῦλος συνεβούλευσε τὴν Ξένη γιὰ νὰ γίνῃ<br>
			ἂν θέλῃ διακόνισσα, νὰ ὑπηρετῇ κι ἐκείνη.</p>

			<p>Ἐκείνη τὸ ἀπέρριψε ἀπὸ ταπείνωσί της<br>
			ὁ Παῦλος τὴν χειροτονεῖ παρὰ τὴν θέλησί της.</p>

			<p>Τώρα ζωὴ ἀσκητικὴ ἐζοῦσε ἡ Ὁσία,<br>
			ἔφριτταν τὰ δαιμόνια ποὺ ἔκανε νηστεία.</p>

			<p>Τρεῖς μόνο ἡμέρες ἔτρωγε ψωμὶ τὴν ἑβδομάδα,<br>
			ἄλλες τροφὲς δὲν ἔτρωγε, ἦταν Χριστοῦ ἀμνάδα.</p>

			<p>Ὅλα τὰ ἔκανε κρυφὰ κι ὄχι παῤῥησίᾳ,<br>
			ἀπέφευγε τὸν ἔπαινο καὶ τὴν κενοδοξία.</p>

			<p>Μεγάλες εἶχε ἀρετές, ἡ Ξένη ἡ Ὁσία,<br>
			ταπείνωσι καὶ προσευχή, ἀγάπη καὶ νηστεία.</p>

			<p>Τὴν νύχτα προσευχότανε μὲ δάκρυα στὰ μάτια,<br>
			καὶ εὑρισκόταν νοερῶς στοῦ οὐρανοῦ παλάτια.</p>

			<p>Καὶ στὸ ψωμί της ἔβαζε στάχτη ἀπ᾿τὸ θυμιατήρι,<br>
			ἐφρίαζε ὁ σατανᾶς, δὲν τοῦ ἔκανε χατήρι.</p>

			<p>Εἶχε πολλὴ πραότητα, δὲν θύμωνε καθόλου,<br>
			ζοῦσε ζωὴ ἀγγελικὴ γιὰ πεῖσμα τοῦ διαβόλου.</p>

			<p>Σὰν τὴ ζωή της πέρασε, προεῖδε θάνατό της,<br>
			ἐκάλεσε τὶς μοναχὲς κοντὰ στὸ πρόσωπό της.</p>

			<p>Εἶπε νὰ κάνουν προσευχὲς αὐτὲς γιὰ τὴν ψυχή της,<br>
			διὰ τὶς ἁμαρτίες της, ποὺ ἔκανε στὴ ζωή της.</p>

			<p>Συμβούλευσε τὶς μοναχὲς κατὰ Θεὸν νὰ ζοῦνε,<br>
			κι ὅταν φύγῃ ἀπὸ ἐδῶ νὰ τήνε συγχωροῦνε.</p>

			<p>Ἐκλαίγανε οἱ ἀδελφὲς κι ἔκλαιγε κι ἐκείνη,<br>
			ὅλες ἀπὸ συγκίνηση μαζὶ τὴν ὥρα ἐκείνη.</p>

			<p>Κατόπιν κάνει προσευχή, Θεὸν εὐχαριστοῦσε,<br>
			ὁποὺ σὲ ὅλη τὴν ζωὴ αὐτὸς τὴν βοηθοῦσε.</p>

			<p>Παρακαλεῖ γιὰ ἀδελφὲς νὰ τὶς διαφυλάξῃ,<br>
			τίς εἶχε πάντα συντροφιὰ καὶ ζούσανε ἐντάξει.</p>

			<p>Τελείωσε τὴν προσευχή, παίρνει συγχώρεσί τους,<br>
			τότε πηγαίνει στὸ ναὸ, δὲν ἤτανε μαζί τους.</p>

			<p>Τὴν παρακολουθούσανε μέσα στὴν ἐκκλησία,<br>
			ἔλαμπε ὅλος ὁ ναὸς ἀπὸ φωτοχυσία.</p>

			<p>Ἀκόμα ὀσφρανθήκανε οὐράνια εὐωδία,<br>
			θυμίαμα κι ἀρώματα μύριζε ἡ ἐκκλησία.</p>

			<p>Ἀνοῖξαν πόρτες μπήκανε μέσα στὴν ἐκκλησία,<br>
			καὶ εἶδαν καὶ κοιμότανε Ξένη ἡ μακαρία.</p>

			<p>Τὴν ὥρα ποὺ ἦταν στὸ ναό, ἤτανε μεσημέρι,<br>
			ἐφάνη ἀπὸ τὸν οὐρανὸ ἕνα λαμπρὸ ἀστέρι.</p>

			<p>Στὴν μέση εἶχε ἕνα σταυρὸ κι ἕνα λαμπροστεφάνι,<br>
			εἶδε ὁ Παῦλος κι ἔλεγε· ἡ Ξένη ἔχει πεθάνει.</p>

			<p>Ὁ κόσμος ὅλος ποὺ ἔβλεπε στὸν οὐρανὸ σημεῖο,<br>
			στὸ μοναστήρι ἔτρεξαν γιὰ λείψανο τὸ θεῖο.</p>

			<p>Κι ὁ Ἐπίσκοπος ἐκεῖ ἔφτασε νὰ κάμῃ τὴν κηδεία,<br>
			μὲ δέος καὶ μὲ σεβασμὸ νὰ θάψῃ τὴν ἁγία.</p>

			<p>Ὁ κόσμος συγκινήθηκε, ἔλεγε στὸν δεσπότη,<br>
			τὴν εἴχανε εἰς τὴν ζωὴ παρηγοριά τους πρώτη.</p>

			<p>Κι ὁ ἐπίσκοπος προσκύνησε τὸ λείψανο ὁσίας<br>
			στὴν πόλι τὴν ἐπέρασαν λαμπρᾶς φωτοχυσίας.</p>

			<p>Καὶ κατὰ τὴν μεταφορὰ τοῦ ἁγίου της λειψάνου,<br>
			ἀκολουθεῖ ὁ στέφανος ἀστέρων ἀπὸ πάνου.</p>

			<p>Ὅπου ἐκάναν δέησι σταμάταγε κι ἐκεῖνο,<br>
			τὸ ἱερό της λείψανο ἐμύριζε σὰν κρίνο.</p>

			<p>Ὅλη τὴν νύκτα οἱ χριστιανοὶ ἐκάναν ἀγρυπνία,<br>
			πολλοὶ ἐθεραπεύτηκαν ποὺ εἶχαν ἀσθενεία.</p>

			<p>Τὸ λείψανο θαυματουργεῖ τῆς Ξένης τῆς Ὁσίας<br>
			σ᾿ ἀνίατες ἀσθένειες ἔδινε τὴν ὑγεία.</p>

			<p>Τὸν τόπο ἐνταφιασμοῦ ἡ Ξένη εἶχε προστάξει,<br>
			τῆς ἔκαναν ὑπακοὴ γιὰ νὰ εἶναι ἐντάξει.</p>

			<p>Ὅταν τὴν ἔθαψαν ἐκεῖ στὸ ἱερὸ τὸ μέρος,<br>
			εὐθὺς ἐξαφανίστηκε ὁ κύκλος τῶν ἀστέρων.</p>

			<p>Λίγος καιρὸς ἐπέρασε καὶ τότε κοιμηθῆκαν<br>
			μαζὶ οἱ δύο δοῦλες της ψηλὰ ἀνταμωθῆκαν.</p>

			<p>Ἡ μία δούλη ἔλεγε, Ξένης τὴν ἱστορία<br>
			θέλησε νἆναι μοναχὴ κι ὄχι σὲ συζυγία.</p>

			<p>Σὰν πέρασε λίγος καιρός, ἀπέθανε κι Παῦλος,<br>
			ποὺ ἦταν ἀξιέπαινος κι ἐπίσκοπος μεγάλος.</p>

			<p>Ὁσία Ξένη ποὺ ἔζησες σὰν ξένη μέσ᾿ στὰ ξένα,<br>
			προσεύχου πάντα στὸ Θεὸ γι᾿ ἁμαρτωλὸν ἐμένα.</p>

			</td>
		</tr>
	</table>
</div>

<hr>

</body>

</html>