<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Όσιος Ιωαννίκιος ο Μέγας</title>
<link rel="stylesheet" type="text/css" href="../styles.css">
</head>

<body lang="el">

<h1>Ὅσιος Ἰωαννίκιος ὁ Μέγας</h1>

<p style="text-align: center">4 Νοεμβρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Ὁ Ὅσιος γεννήθηκε εἰς μέρη Βιθυνίας, <br>
			καὶ ἦταν τότε αἵρεσι τῆς εἰκονομαχίας.</p>

			<p>Γονεῖς του ἦσαν εὐσεβεῖς εἰς τοῦ Χριστοῦ θρησκεία,<br>
			Μυριτρίκης ὁ πατέρας του, μητέρα Ἀναστασία.</p>

			<p>Τόνε διδάξαν οἱ γονεῖς εἰς ἱερὰ λατρεία,<br>
			γράμματα δὲν ἐμάθαινε, δὲν πῆγε στὰ σχολεῖα.</p>

			<p>Ἤτανε μεγαλόσωμος, γιὰ πόλεμο γενναῖος,<br>
			ποὺ τέτοιες ἱκανότητες δὲν εἶχε ἄλλος νέος.</p>

			<p>Ἐζοῦσε πάντα σύμφωνα μὲ τοῦ Χριστοῦ θρησκεία,<br>
			τὸν φθόνησε ὁ διάβολος στὴ νέα ἡλικία.</p>

			<p>Τὸν ἔριξε στὴν αἵρεσι τῆς εἰκονομαχίας,<br>
			ποὺ κράτησε στὸ Βυζάντιο ἑκατονταετία.</p>

			<p>Καὶ ὅταν ἐβασίλευσε βασίλισσα Εἰρήνη,<br>
			ἑβδόμη συνεκάλεσε τὴν Σύνοδο ἐκείνη.</p>

			<p>Εἰκονομάχοι δυστροποῦν, δὲν προσκυνοῦν εἰκόνα,<br>
			ἀλλὰ μὲ ἀγριότητα κήρυξαν τὸν ἀγώνα.</p>

			<p>Καὶ ὁ Ἰωαννίκιος σὲ ἄγνοια ἀκόμη,<br>
			ἁμάρτανε ποὺ στήριζε τῶν ἀσεβῶν τὴν γνώμη.</p>

			<p>Ὁ καρδιογνώστης ὁ Θεὸς δὲν τὸν ἀφήνει μόνο,<br>
			ὀρθόδοξο τὸν ἔκανε τότε σὲ λίγο χρόνο.</p>

			<p>Ἐγύριζε ἀπ᾿ τὸν πόλεμο, στὸν Ὄλυμπο πηγαίνει,<br>
			καὶ μὲ σεβάσμιο ἀσκητὴ στὸν δρόμο συντυγχαίνει.</p>

			<p>Τὸν ὀνόμαζε ὁ γέροντας τότε τὸ ὄνομά του,<br>
			ποὺ δὲν τὸν εἶχε ξαναδεῖ, ἐθαύμασε τὴν καρδιά του.</p>

			<p>Τοῦ λέγει, Ἰωαννίκιε, ματαίως κοπιάζεις,<br>
			εἰκόνες ποὺ δὲν προσκυνᾶς, περὶ πολλῶν τυρβάζεις.</p>

			<p>Τὸν γέροντα ἐθαύμασε, στὰ πόδια του εἶχε πέσει,<br>
			εἰκόνες θὰ τὶς προσκυνᾶ καὶ νὰ τὸν συγχωρέσῃ.</p>

			<p>Καὶ ἀπὸ ἐκείνη τὴ στιγμὴ ἄλλαξε τὴν ζωή του,<br>
			τὴν αἵρεσι τὴν ἄφησε, κάνει τὴν προσευχή του.</p>

			<p>Ἐνήστευε κι ὁλονυχτὶς ἔκανε ἀγρυπνία,<br>
			νὰ ἀπαλείψῃ ὁ Θεὸς τὴν εἰκονομαχία.</p>

			<p>Τότε μὲ ἀσκητικὴ ζωὴ πέρασε ἕξι χρόνια,<br>
			τιμώρησε τὸ σῶμα του, τοῦ ἔβαλε κανόνα.</p>

			<p>Στὴν Θράκη ἐπολέμησαν Ρωμαίους οἱ Βουλγάροι,<br>
			αἰχμάλωτο ἕναν χριστιανὸ εἶχαν μαζί τους πάρει.</p>

			<p>Καὶ τότε ὁ Ἰωαννίκιος τοὺς Βούλγαρους σκοτώνει,<br>
			τὸν εὐσεβῆ τὸν χριστιανὸ τόνε ἐλευθερώνει.</p>

			<p>Στὴν προσευχή του ὁ ἅγιος τότε παρακαλοῦσε,<br>
			τοὺς ἀοράτους δαίμονες κι αὐτοὺς νὰ τοὺς νικοῦσε.</p>

			<p>Συγχώρεσι ἀπὸ τὸν Θεὸν τότε ζητεῖ ἀκόμα,<br>
			γιὰ νὰ φροντίζει γιὰ ψυχὴ καὶ ὄχι γιὰ τὸ σῶμα.</p>

			<p>Πατέρα ἀπαρνήθηκε, ἐπίσης καὶ μητέρα,<br>
			καὶ σὲ μονὴ τοῦ Ὀλύμπου εὑρέθηκε μία καλὴν ἡμέρα.</p>

			<p>Στὸν γέροντα Γρηγόριο τότε ἐξομολογήθη,<br>
			κι αὐτὸς τὸν ἐσυμβούλεψε τὴν ἄσκηση ν᾿ ἀρχίσῃ.</p>

			<p>Φωνὴ ἀπὸ τὸν οὐρανὸ ψηλὰ ἄκουσε στὸ αὐτί του,<br>
			νὰ πάῃ βαθειὰ μέσ᾿ στὸ βουνὸ νὰ ζήσῃ τὴ ζωή του.</p>

			<p>Ἔζησε εἰς τὴν ὕπαιθρο, μέσ᾿ σὲ σπηλιὰ δὲν μπαίνει,<br>
			ἀνέμους χιόνια καὶ βροχή, τὰ πάντα ὑπομένει.</p>

			<p>Ἐπήγαιναν οἱ ἄνθρωποι ἐκεῖ νὰ τὸν εἰδοῦνε,<br>
			καὶ πῆγε στὸν Ἑλλήσποντο, ἴχνη του νὰ χαθοῦνε.</p>

			<p>Καὶ ἕνα λάκκο ἔσκαψε στὴν γῆ νὰ τὸν χωράῃ,<br>
			κι ἕνας βοσκὸς ἐφρόντισε νὰ τὸν ὑπηρετάῃ.</p>

			<p>Λίγο ψωμί, μὰ καὶ νερό, ἔφερνε κάθε μήνα,<br>
			κι ὅσιος προσεύχεται, ἀντάλλαγμα γιὰ ἐκεῖνα.</p>

			<p>Μέσα στὸ λάκκο κάθησε ἐτότε τρία χρόνια,<br>
			κι ἔλεγε μιὰ προσευχή, ποὺ μένει στὸν αἰώνα.</p>

			<p>«Ἡ ἐλπίς μου ὁ Πατήρ, καταφυγή μου ὁ Υἱός,<br>
			σκέπη μου τὸ πνεῦμα τὸ ἅγιον, Τριάς Ἁγία δόξα Σοι».</p>

			<p>Ἀπὸ αὐτὸν τὸν Ὅσιον ποὺ ἔκανε ἱκεσία,<br>
			λέγει αὐτὴ τὴν προσευχὴ πάντα ἡ Ἐκκλησία.</p>

			<p>Φωνὴ ἀκούει ἐξ οὐρανοῦ καὶ ἐντολὴ τοῦ δίνει,<br>
			σὲ μοναστήρι νὰ βρεθῇ καὶ μοναχὸς νὰ γίνῃ.</p>

			<p>Γέροντα βρῆκε Στέφανο τότε στὸ μοναστήρι,<br>
			ἔγινε τότε μοναχός, μὲ ἄλλοι καλογῆροι.</p>

			<p>Ἐκάθησε ὡς μοναχὸς ἐτότε τρία χρόνια,<br>
			κατόπιν πῆγε σὲ βουνό, λεγόταν χελιδώνα.</p>

			<p>Ἄγριο ζῶο συναντᾶ κοντὰ εἰς τὸ ποτάμι,<br>
			ἀμέσως τὸ θανάτωσε, μ᾿ εὐχὴ ποὺ εἶχε κάμει.</p>

			<p>Στὸ μέρος ποὺ ἐφρόντισε ὅσιος νὰ μονάσῃ,<br>
			θέλησε κάποιος φθονερὸς νὰ τὸν δηλητηριάσῃ.</p>

			<p>Ἐπῆγε γιὰ νὰ διδαχθῇ δῆθεν εἰς τὸ κελλί του,<br>
			καὶ κάθησε στὸν ὅσιο λίγο καιρὸ μαζί του.</p>

			<p>Μιὰ ἡμέρα ποὺ στὸν ἅγιο νερὸ πῆγε νὰ δώσῃ,<br>
			φαρμάκι βάνει στὸ νερὸ γιὰ νὰ τὸν φαρμακώσῃ.</p>

			<p>Ὅταν τὸ ἤπιε ὁ Ὅσιος ἄρχισε νὰ πονάῃ,<br>
			ὅμως ὁ ἅγιος Θεὸς εὐθὺς τὸν βοηθάει.</p>

			<p>Στέλνει ἅγιο Εὐστάθιο, τοῦ πέρασε τὸν πόνο,<br>
			τότε τοῦ κτίζει ἐκκλησιὰ στὸ ὄνομά του μόνο.</p>

			<p>Θαύματα τώρα θὰ γραφοῦν Ὁσίου Ἰωαννικίου,<br>
			ποὺ ἔχει κάνει στὴ ζωὴ μὲ χάρι τοῦ Κυρίου.</p>

			<p>Ἀπότομα μιὰ ὀχιὰ τὸν δάγκωσε στὸ χέρι,<br>
			τὴν ἔβγαλε, τὴν πέταξε, δίχως νὰ ὑποφέρῃ.</p>

			<p>Κάποτε πῆγαν δαίμονες σὲ νεαρὸ μονάχο,<br>
			νὰ τὸν γκρεμίσουν θέλησαν σ᾿ ἕνα γκρεμὸ μὲ βράχο.</p>

			<p>Ἐφάνη ὁ Ἰωαννίκιος, τὸν νέο τότε ἁρπάζει,<br>
			τὰ πονηρὰ τὰ πνεύματα νὰ φύγουν διατάζει.</p>

			<p>Ἔφθασε σ᾿ ἕνα σπήλαιον, δαίμονες κατοικοῦσαν,<br>
			τοὺς ἔδιωξε ὁ Ὅσιος, ἔκλαιγαν καὶ θρηνοῦσαν.</p>

			<p>Καὶ τώρα λίγα νὰ γραφοῦν γιὰ τὴν κοίμησί του·<br>
			καλεῖ ὁ Ἰωαννίκιος ὅλους γνωστοὺς μαζί του.</p>

			<p>Τοὺς εἶπε νὰ στερεωθοῦν εἰς τὴν Ὀρθοδοξία,<br>
			ἀγάπη καὶ ὁμόνοια νὰ βροῦνε σωτηρία.</p>

			<p>Κοιμήθη ὁ Ἰωαννίκιος τέσσερις Νοεμβρίου,<br>
			καὶ πάντα Ἐκκλησία μας τιμᾶ ἑορτὴν Ὁσίου.</p>

			<p>Εἶδαν ἕνα παράδοξο οἱ Μοναχοὶ ἐτότες,<br>
			ἄγγελοι ἄνοιξαν εὐθὺς τοῦ παραδείσου πόρτες.</p>

			<p>Ὁ πατριάρχης ἐκήδεψε τότε τὸ λείψανό του,<br>
			καὶ κάνει θαύματα πολλὰ μετὰ τὸ θάνατό του.</p>

			</td>
		</tr>
	</table>
</div>

<hr>

</body>

</html>