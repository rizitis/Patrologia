<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Μαρκιανός ο Πρεσβύτερος</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Μαρκιανὸς ὁ Πρεσβύτερος</h1>

<p style="text-align: center">10 Ἰανουαρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Ἡ μνήμη ἑορτάζεται Μαρκιανοῦ ἁγίου<br>
			εἰς τὴν δεκάτην τοῦ μηνὸς τοῦ Ἰανουαρίου.</p>

			<p>Γονεῖς ἁγίου ἤτανε κι οἱ δυὸ ἀπὸ τὴν Ῥώμη,<br>
			εἴχανε ἀξιώματα καὶ χρήματα ἀκόμη.</p>

			<p>Εἰς τὴν Κωνσταντινούπολι πῆγε μὲ τοὺς γονεῖς του,<br>
			χριστιανικὴ καὶ τέλεια ἦταν ἡ μόρφωσίς του.</p>

			<p>Ὁ Πατριάρχης τὸν καλεῖ σύμφωνα μὲ τὸν νόμο,<br>
			τὸν ἔκανε πρῶτα παπᾶ κι ἔπειτα οἰκονόμο.</p>

			<p>Ὅταν χειροτονήθηκε, πέθαναν οἱ γονεῖς του<br>
			καὶ ἡ περιουσία τους ἀπόμεινε δική του.</p>

			<p>Ἐμοίρασε τὰ πλούτη του σὲ πτωχοὺς καὶ Ἐκκλησία<br>
			καὶ τὴν ψυχή του ἐπλούτισε στὴν Ἄνω Βασιλεία.</p>

			<p>Ἐμίσησε τὶς ἡδονές, ἐδιάβαζε βιβλία,<br>
			καὶ πολεμοῦσε πάντοτε μάτια καὶ τὴν κοιλία.</p>

			<p>Ἀνθρώπους δὲν ἐκοίταζε ποτὲ τὴν ὀμορφιά τους,<br>
			δὲν εἶχε περιέργεια διὰ τὰ πρόσωπά τους.</p>

			<p>Καὶ τὴν δική του τὴν κοιλιὰ ἔχει περιορίσει,<br>
			φαγιὰ ποὺ ἦν ὀρεκτικά, τῆς τἆχε ὑστερήσει.</p>

			<p>Τὴν νύχτα μὲ τὴν προσευχὴ πάντοτε ἀγρυπνοῦσε<br>
			Ἁγία Γραφὴ καὶ μάρτυρες πάντοτε μελετοῦσε.</p>

			<p>Εἶχε ἕνα πόθο στὴν καρδιὰ νὰ κτίσῃ ἐκκλησία<br>
			καὶ νὰ ἀφιερωθῇ σ᾿ Ἁγία Ἀναστασία.</p>

			<p>Ὁ Ἅγιος Μαρκιανὸς μιλεῖ στὸν Πατριάρχη<br>
			τοῦ σύστησε παλιὸ ναὸ στὴν Πόλι ποὺ ὑπάρχει.</p>

			<p>Ἀφοῦ τὸν ἀνακαίνισε, ἔδωσε χρήματά του<br>
			ἐπῆγαν Κλῆρος καὶ Λαὸς εἰς τὰ ἐγκαίνια του.</p>

			<p>Ἕνας φτωχὸς τὸν Ἅγιο τότε τὸν πλησιάζει<br>
			ἔλεος, θέλει ὁ δυστυχής, μὲ τὴ φωνή του κράζει.</p>

			<p>Ὁ Ὅσιος ἦν πονόψυχος στὴν ἐλεημοσύνη<br>
			ἀφοῦ δὲν εἶχε χρήματα τὸ ράσο του τοῦ δίνει.</p>

			<p>Μόνο μὲ τὸ πουκάμισο ποὺ τότε ἐφοροῦσε<br>
			μαζὶ μὲ ἄλλους ἱερεῖς κι αὐτὸς θὰ λειτουργοῦσε.</p>

			<p>Ἔτρεξε μέσ᾿ στὸ Ἱερό, φόρεσε τ᾿ ἄμφια του<br>
			ἀρχιερεῖς καὶ κληρικοὶ βρισκότανε κοντά του.</p>

			<p>Τὸν κοίταζαν καὶ ἔβλεπαν χρυσὴ στολὴ φοροῦσε,<br>
			καθένας ποὺ τὸν κοίταζε, τὸν Ἅγιο φθονοῦσε.</p>

			<p>Στὸν Πατριάρχη κάνανε τότε καταγγελία<br>
			τοὖπαν γιὰ τὸν Μαρκιανὸ φορεῖ στολὴ ἁγία.</p>

			<p>Ὁ Πατριάρχης τὸν καλεῖ ποὺ εἶχε δεῖ τὸ θαῦμα,<br>
			τὸν μάλωσε ποὺ τόλμησε καὶ ἔκανε τέτοιο πράγμα.</p>

			<p>Ἄναυδος ἦν ὁ Ἅγιος ἀπ᾿ τὴν συκοφαντίαν,<br>
			τοῦ λέγει θὰ εἶδαν φάντασμα ἐτότε κατ᾿ ἰδίαν.</p>

			<p>Πώς τὴν ἀλήθεια ἔλεγε ἤθελε νὰ ἀποδείξῃ<br>
			ἀμέσως τότε γδύθηκε τὸ σῶμα του νὰ δείξῃ.</p>

			<p>Ἀφαίρεσε τὰ ἄμφια εἶδαν τὴν γυμνοσύνη<br>
			καὶ τότε ἐκατάλαβαν πὼς θαῦμα εἶχε γίνει.</p>

			<p>Ἐνόησαν πώς ἡ στολή, πτωχοῦ ποὺ εἶχε δώσει<br>
			χρυσὴ στολὴ ὁ Κύριος, τοῦ εἶχε ἀνταποδώσει.</p>

			<p>Ἔμαθαν τὴν ὑπόθεσι, τὸν σεβαστῆκαν ὅλοι<br>
			κηρύγματά του ἄκουγαν ἐτότε μεσ᾿ τὴν Πόλι.</p>

			<p>Μὲ γλυκυτάτη πάντοτε Χριστοῦ διδασκαλία<br>
			ἐγύριζαν οἱ ἄπιστοι εἰς τὴν Χριστοῦ θρησκεία.</p>

			<p>Μὲ θαῦμα του σταμάτησε φωτιὰ στὴν ἐκκλησία,<br>
			ποὺ θὰ καιγότανε ναὸς ἁγίας Ἀναστασίας.</p>

			<p>Πῆρε τὸ Εὐαγγέλιον, ἀνέβηκε στὴν στέγη<br>
			στῆς ἐκκλησίας, στὸ Θεὸ τὴν προσευχή του λέγει.</p>

			<p>Ἐσὺ Χριστὲ ποὺ φύλαξες τρεῖς παῖδες στὸ καμίνι,<br>
			σβῆσε καὶ τώρα τὴν φωτιά, ζημιὰ καμιὰ μὴν γίνει.</p>

			<p>Μὲ δάκρυα ὁ Ἅγιος εἶδε ἐμπρός του θαῦμα,<br>
			ὁρμὴ ἐκόπη τῆς φωτιᾶς ἀμέσως ἐν τῷ ἅμα.</p>

			<p>Καὶ ἄλλο θαῦμα ἔγινε μέσα στὴν ἐκκλησία,<br>
			γυναίκα ἐσκοτώθηκε ἀπὸ ἀπροσεξία.</p>

			<p>Εὑρέθη κι ἦταν ἔγκυος παιδὶ μέσ᾿ τὴν κοιλιά της,<br>
			ἀπέθαναν κι οἱ δυὸ μαζί, εὑρίσκουν τὰ σάβανά της.</p>

			<p>Προσεύχεται ὁ Ἅγιος, γίνεται πάλι θαῦμα,<br>
			παιδὶ καὶ μάνα ἀνέστησε, ἦταν σπουδαῖο πράγμα.</p>

			<p>Ὁ ἅγιος Μαρκιανὸς παντοῦ κάνει θυσίες,<br>
			ἔλεος δίνει στοὺς πτωχοὺς καὶ χτίζει ἐκκλησίες.</p>

			<p>Ἐλέησε τοὺς ζωντανούς, μὰ καὶ τοὺς πεθαμένους,<br>
			μέσα στὸν δρόμο ἔβλεπε, τοὺς εἶχαν πεταμένους.</p>

			<p>Ὅταν δὲν εἶχε ὁ νεκρὸς δικό του νὰ τὸν φροντίσῃ,<br>
			τὸν ἔπλενε, τὸν ἔλουζε, ἤθελε νὰ τὸν ντύσῃ.</p>

			<p>Τοῦ ἔλεγε νὰ σηκωθῇ γιὰ νὰ χαιρετιστοῦνε<br>
			καὶ σηκωνόταν ὁ νεκρός, τὰ μάτια νὰ τὸν δοῦνε.</p>

			<p>Τὸν τελευταῖο ἀσπασμὸ ἐδίνανε στὰ χείλη<br>
			μὲ τοῦ Χριστοῦ χαιρετισμὸ καὶ ἰδικοί του φίλοι.</p>

			<p>Καὶ ὅταν ἀσπαζότανε, νεκρὸς ἔπεφτε κάτου,<br>
			νὰ κοιμηθῇ ὅπως καὶ πρὶν τὸν ὕπνο τοῦ θανάτου.</p>

			<p>Στὴν Πόλι ὅπου ἐβάδιζε, βρίσκει νεκρὸ στὸν δρόμο,<br>
			ἀμέσως ἐσταμάτησε κάνει τὸν νοσοκόμο.</p>

			<p>Ἀγόρασε ἀπὸ μαγαζὶ ὅ,τι τοῦ χρειαζόταν,<br>
			τὸν ἔλουσε τὸν ἔπλυνε σὰν τὴν ζωή του πρῶτα.</p>

			<p>Σηκώθη τότε ὁ νεκρὸς καὶ ὅταν τὸν ἠσπάσθη<br>
			κοιμήθη τότε ὁ νεκρός, νὰ τὸν ἐνταφιάσῃ.</p>

			<p>Τὸν ἔκλεβε ἕνας ἄνθρωπος, σὰν εἶδε αὐτὴ τὴν πράξι,<br>
			δὲν θέλησε τὸν Ἅγιο νὰ τὸν ξαναπειράξῃ.</p>

			<p>Πόρνες γυναῖκες πλήρωνε ποὺ εἶχαν δυστυχία<br>
			νἄχουν ψωμὶ καὶ τρόφιμα μὴν κάνουν ἁμαρτία.</p>

			<p>Πολλὲς μετανοούσανε, τοῦ κάναν τὸ χατήρι<br>
			καλογριὲς γινόντανε μέσα σὲ μοναστήρι.</p>

			<p>Ἔδωσε ὅτι κάτεχε αὐτὸς γιὰ ἐλεημοσύνη,<br>
			μὲ ἕνα ράσο ἔζησε τὴν ἐποχὴ ἐκείνη.</p>

			<p>Πάντοτε στοὺς αἱρετικοὺς ἐμοίραζε βιβλία<br>
			διὰ νὰ γίνουν εὐλαβεῖς εἰς τὴν Ὀρθοδοξία.</p>

			<p>Μιὰ ἀπὸ τὴν πατρίδα του εἶχε αἱμορραγία<br>
			προσεύχεται ὁ Ἅγιος καὶ βρῆκε τὴν ὑγεία.</p>

			<p>Βίον ἔζησε θεάρεστο τὴν ἐποχὴν ἐκείνη<br>
			καὶ ἐκκλησία ἔκτισε εἰς τὴν ἁγίαν Εἰρήνη.</p>

			<p>Στὸ τέλος προσευχήθηκε, ἐβγῆκεν ἡ ψυχή του,<br>
			καὶ ἔφυγε χαρούμενος στὸ τέλος τῆς ζωῆς του.</p>

			<p>Ὁ πατριάρχης κ᾿ ἱερεῖς μὲ ἀμάραντο στεφάνι<br>
			ἐκήδευσαν τὸ σῶμα του στὸν Ἅγιο Ἰωάννη.</p>

			<p>Ὦ Ἅγιε Μαρκιανὲ μεγάλο τ᾿ ὄνομά σου,<br>
			προσεύχου φώτιζε καὶ μᾶς μὲ τὸ παράδειγμά σου.</p>

			</td>
		</tr>
	</table>
</div>

<hr>

</body>

</html>