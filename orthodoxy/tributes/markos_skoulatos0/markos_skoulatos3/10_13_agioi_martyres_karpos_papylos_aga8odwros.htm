<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιοι Μάρτυρες Κάρπος, Πάπυλος, Αγαθόδωρος</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιοι Μάρτυρες Κάρπος, Πάπυλος, Ἀγαθόδωρος καὶ Ἀγαθονίκη</h1>

<p style="text-align: center">13 Ὀκτωβρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Στὴν Πέργαμο γεννήθηκαν, εἰς τὴν Μικρὰν Ἀσία,<br>
			καὶ βασιλέας Δέκιος εἶχε αὐτοκρατορία.</p>

			<p>Ὁ Κάρπος καὶ ὁ Πάπυλος εἶχαν ἐπάγγελμά τους<br>
			γιατροὶ ἦσαν καὶ θεράπευαν ἀνθρώπων σώματά τους.</p>

			<p>Καὶ ἀδελφὴ τοῦ Πάπυλου ἦταν ἡ Ἀγαθονίκη,<br>
			ὅλοι τους ἐμαρτύρησαν μὲ τοῦ Χριστοῦ τὴ νίκη.</p>

			<p>Ἤτανε ὁ Ἀγαθόδωρος πάντοτε στὸ πλευρὸ των,<br>
			οἱ δυὸ γιατροὶ τὸν εἴχανε ὡς ὑποτακτικὸ των.</p>

			<p>Ἤτανε τότε ἐπίσκοπος Κάρπος τῶν Θυατείρων,<br>
			κι ὁ Πάπυλος διάκονος στὴν ἐκκλησιὰ τριγύρω.</p>

			<p>Στὸν Δέκιο τοὺς πρόδωσαν σὰν χριστιανοὺς μὲ δράσι,<br>
			τότε τοὺς κάλεσε τοὺς δυὸ γιὰ νὰ τοὺς ἐξετάσῃ.</p>

			<p>Τοὺς ρώτησε κι ἀπάντησαν κι οἱ δυὸ τὴν ὥρα ἐκείνη,<br>
			τιμοῦν θρησκεία ἀληθινὴ ποὖν᾿ ἡ χριστιανοσύνη.</p>

			<p>Τοῦ λένε· εἶσαι ἀγνώμονας, εἶναι ἐντροπὴ μεγάλη,<br>
			ξεχνᾶτε ἀληθινὸ Θεὸ καὶ προσκυνᾶτε ἄλλοι.</p>

			<p>Ἀναίσθητα τὰ εἴδωλα αὐτὰ ποὺ ὅλο προσκυνᾶτε<br>
			γίνεσθε ἀλογότεροι, στὸν κόσμο αὐτὸ ποῦ πᾶτε;</p>

			<p>Ἀληθινὰ τὰ λόγια τους ἐφάνηκαν μὲ θαῦμα,<br>
			γιατὶ ἕνας φοβερὸς σεισμὸς ἔγινε ἐν τῷ ἅμα.</p>

			<p>Συντρίφτηκαν τὰ εἴδωλα, γινῆκαν ὅλα σκόνη,<br>
			μὰ ὁ ἄθεος ὁ ἄρχοντας δὲν ἄλλαξε τὴ γνώμη.</p>

			<p>Καὶ διατάζει βάσανα μὲ ὅλη τὴν κακία,<br>
			δὲν σέβεται ἄσπρα μαλλιὰ καὶ γέροντα ἡλικία.</p>

			<p>Μὲ ἔμπνευση τοῦ δαίμονα ἀμέσως διατάζει<br>
			χαλκᾶδες νἄχουν στὸ λαιμό, ὁ κόσμος νὰ καγχάζῃ.</p>

			<p>Τοὺς βλέπανε οἱ ἄνθρωποι καὶ τοὺς ἐκοροϊδεύουν,<br>
			μὰ ἄγγελοι στὸν οὐρανὸ τοὺς δυὸ τοὺς ἐπαινεύουν.</p>

			<p>Νὰ προσκυνήσουν εἴδωλα κριτὴς τοὺς παρεκίνει,<br>
			αὐτοὶ τοῦ κάναν κήρυγμα γιὰ τὴ χριστιανοσύνη.</p>

			<p>Σὰν τ᾿ ἄκουσε ὁ δικαστὴς βγάζει τὸ προσωπεῖο,<br>
			κι ἔγινε ἀγριότερος ἀπὸ ἄγριο θηρίο.</p>

			<p>Τοὺς βάζει πίσω ἀπ᾿ τ᾿ ἄλογα νὰ σέρνουνε τὴν πέτρα,<br>
			θὰ πήγαιναν διαδρομὴ ἑξήντα χιλιάδες μέτρα.</p>

			<p>Κτυπήθηκαν καὶ πόνεσαν σώματα τὰ δικὰ των<br>
			τὴν νύκτα ἦρθαν ἄγγελοι γιάτρεψαν τάς πληγάς των.</p>

			<p>Διὰ τὸν Ἀγαθόδωρο ὁ τύραννος μαθαίνει<br>
			πὼς εἶναι ὑποτακτικός, σὲ προσταγὴ διαβαίνει.</p>

			<p>Ἐράβδισὰν τον ἄσπλαγχνα κι ἀλύπητα στὸ σῶμα,<br>
			κι ἔτρεχε τὸ αἷμα του σὰν ποταμὸς στὸ χῶμα.</p>

			<p>Μὲ ραβδισμοὺς στὸ πρόσωπο τὸν κτύπησαν ἀγρίως,<br>
			ὑπέμεινε γιὰ τὸν Χριστὸν καὶ ἔμεινε ἀνδρεῖος.</p>

			<p>Οἱ δήμιοι κουράστηκαν ποὖδαν τὴν ἀντοχή του,<br>
			τότε στὰ χέρια τοῦ Θεοῦ ἔδωσε τὴν ψυχή του.</p>

			<p>Τὸ ἱερόν του λείψανο οἱ χριστιανοὶ τὸ κρύψαν,<br>
			μέσα σὲ ἕνα σπήλαιο δὲν τὸ ἀνακαλύψαν.</p>

			<p>Μετὰ τὸν Ἀγαθόδωρο πῆραν σειρὰ καὶ ἄλλοι,<br>
			τοὺς ἔκανε ὁ τύραννος ἀνάκρισι μεγάλη.</p>

			<p>Ὁ τύραννος τοὺς βασάνισε, τοὺς βάνει τιμωρία,<br>
			μὲ σίδερα τοὺς φόρτωσε νὰ πᾶν᾿ πεζοπορία.</p>

			<p>Ὁ τύραννος στὴν Πέργαμο στὴν ἕδρα ἔχει καθίσει,<br>
			τὸν Κάρπο τότε κάλεσε, αὐτὸς νὰ τοῦ μιλήσῃ.</p>

			<p>Τοῦ εἶπε νὰ τὸν σεβαστῇ, νὰ πάῃ νὰ προσκυνήσῃ<br>
			τὰ εἴδωλα καὶ τοὺς θεοὺς ὁ Κάρπος νὰ τιμήσῃ.</p>

			<p>Τότε τοῦ λέγει ὁ ἅγιος τοῦ τύραννου τροχάδην·<br>
			ὥστε μὲ βγάζεις ἀπ᾿ τὸ φῶς νὰ πάω στὸ σκοτάδι;</p>

			<p>Τότε μὲ ἀγκαθωτὰ ραβδιὰ τὸ σῶμα τοῦ ἁγίου<br>
			νὰ τὸ κτυποῦνε πρόσταξε τὸ στόμα τοῦ θηρίου.</p>

			<p>Καὶ οἱ λαμπάδες νὰ τὸν καῖν᾿ στὸ σῶμα καὶ στὴν πλάτη,<br>
			ἀκόμη πάνω στὶς πληγὲς νὰ βάζουνε ἁλάτι.</p>

			<p>Ὁ πόνος ἀνυπόφορος, τὸ αἷμα ἐκυλοῦσε <br>
			καὶ σὰν ποτάμι ἔτρεχε στὴν γῆ ποὺ τὸ ρουφοῦσε.</p>

			<p>Χαρὰ καὶ ἀγαλλίασι εἶχε τὸ πρόσωπό του·<br>
			ἐνόμιζε πὼς ἔτρωγε νόστιμο φαγητό του.</p>

			<p>Κατόπιν τότε ὁ τύραννος Πάπυλο ἐξετάζει,<br>
			ἐπάγγελμα πατρίδα του νὰ πῇ τὸν διατάζει.</p>

			<p>Τότε τοῦ λέγει ὁ Πάπυλος· εἶμαι γιατρὸς στὸ σῶμα,<br>
			γιατρεύω μὲν τὰ σώματα τὶς δὲ ψυχὲς ἀκόμα.</p>

			<p>Ἐτότε τοῦ ἐξήγησε γιὰ τῆς ψυχῆς τὰ πάθη,<br>
			ἡ θεία χάρις δωρεὰν γιατρὸ τὸν εἶχε μάθει.</p>

			<p>Τότε ἕνας μονόφθαλμος ἤτανε ἐκεῖ στὴ μέση,<br>
			τοὖπε τὸ μάτι τὸ κλειστὸ νὰ γειάνῃ ἂν μπορέσῃ.</p>

			<p>Τοῦ ἀπαντᾶ ὁ ἅγιος· ἐσὺ γιὰ νὰ πιστέψῃς<br>
			φώναξε ὅλους τοὺς θεοὺς τὸ μάτι νὰ γιατρέψῃς.</p>

			<p>Τοὺς ἱερεῖς ἐκάλεσε τύραννος τῶν εἰδώλων,<br>
			δέησι κάνουν στοὺς θεοὺς μαζὶ μὲ κόσμον ὅλον.</p>

			<p>Προσεύχονταν οἱ ἱερεῖς μὲ θέρμη πολλὴ εἰς μάτην,<br>
			καὶ ἦταν πάλι ὁ τυφλὸς μόνο μὲ ἕνα μάτι.</p>

			<p>Κατόπιν προσευχήθηκε ὁ Πάπυλος μὲ πίστι,<br>
			κι εὐθὺς στὸ σῶμα τοῦ τυφλοῦ τὸ μάτι του ἀνοίχθη.</p>

			<p>Πίστεψε τότε ὁ τυφλὸς καὶ ὅσοι εἶχαν γνῶσι,<br>
			μὰ τῆς ψυχῆς τὰ ὄμματα τυράννου εἶχαν τυφλώσει.</p>

			<p>Ἐκρέμασαν τὸν μάρτυρα, μὲ ξύλο τὸν ραβδίσαν,<br>
			τὶς σάρκες του κατέσχισαν καὶ τὸν λιθοβολῆσαν.</p>

			<p>Ὁ δικαστὴς ἔξω φρενῶν μὲ ὄψι του ἀγρία,<br>
			βάζει ὅλους τοὺς μάρτυρες νὰ φᾶνε τὰ θηρία.</p>

			<p>Ὁρμοῦνε τότε βιαστικὰ καὶ βρίσκονται κοντά τους,<br>
			καὶ τῶν ἁγίων γλείφουνε τὰ πόδια τὰ δικά τους.</p>

			<p>Τότε ὁ Οὐαλέριος εἶχεν ἀποφασίσει<br>
			τοὺς τρεῖς ἀκόμα μάρτυρες νὰ ἀποκεφαλίσῃ.</p>

			<p>Μαρτύρησαν ὅλοι Χριστὸν καὶ ἡ Ἀγαθονίκη,<br>
			γιὰ τὴν ἀγάπη τοῦ Χριστοῦ ἐκέρδισαν τὴν νίκη.</p>

			<p>Στὸν δρόμο τοὺς ἐπήγαιναν γιὰ νὰ τοὺς ἐκτελέσουν,<br>
			καὶ νόμιζαν πὼς πήγαιναν σὲ γάμο νὰ χορέψουν.</p>

			<p>Γιὰ τοὺς δημίους ἔκαναν ὅλοι τὴν προσευχή τους,<br>
			νὰ τοὺς φωτίσῃ ὁ Θεὸς νὰ σώσουν τὴν ψυχή τους.</p>

			<p>Στὸν τόπον ἐκτελέσεως κάνουν τὴν προσευχή τους,<br>
			τότε κεφάλια ἔκοψαν καὶ ἔφυγε ἡ ψυχή τους.</p>

			<p>Προσευχηθεῖτε καὶ γιὰ ἐμᾶς, μάρτυρες τοῦ Κυρίου,<br>
			ποὺ εἶστε στὸν παράδεισο μὲ αἷμα μαρτυρίου.</p>

			</td>
		</tr>
	</table>
</div>

<hr>

</body>

</html>