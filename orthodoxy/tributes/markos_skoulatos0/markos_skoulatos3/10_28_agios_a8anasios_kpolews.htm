<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Αθανάσιος Πατριάρχης Κωνσταντινουπόλεως</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Ἀθανάσιος Πατριάρχης Κωνσταντινουπόλεως</h1>

<p style="text-align: center">28 Ὀκτωβρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Ὁ ἅγιος γεννήθηκε στοῦ Ἀδριανοῦ τὴν πόλι<br>
			καὶ πατριάρχης ἔγινε ἐν Κωνσταντινουπόλει.</p>

			<p>Πατέρας του Γεώργιος, μητέρα Εὐφροσύνη,<br>
			ἦταν γονεῖς ποὺ πίστευαν εἰς τὴν χριστιανοσύνη.</p>

			<p>Τὸν βάπτισαν, Ἀλέξιος ἦταν τὸ ὄνομά του,<br>
			φαινόταν εὐσεβέστατος μὲ τὸ παράδειγμά του.</p>

			<p>Ἔκανε μὲ τοὺς χριστιανοὺς ἐνάρετους παρέα,<br>
			καὶ ὠφελεῖτο ψυχικὰ καὶ πέρναγε ὡραῖα.</p>

			<p>Ὀρφάνεψε ὁ Ἀλέξιος μικρὸς ἀπὸ πατέρα,<br>
			γράμματα ὅμως ἱερὰ διάβαζε κάθε μέρα.</p>

			<p>Ἄφησε τὴν μητέρα του εἰς τὸν Θεὸν ν᾿ ἀνήκῃ,<br>
			καὶ ἐκεῖνος ἐταξίδευσε γιὰ τὴ Θεσσαλονίκη.</p>

			<p>Εὑρῆκε ἕνα θεῖο του σὲ ἕνα μοναστήρι,<br>
			Ἀκάκιο τὸν ἔλεγαν μὲ ἄλλοι καλογῆροι.</p>

			<p>Ἔφυγε ὁ Ἀλέξιος ἀπὸ τὸ μοναστήρι,<br>
			γιατὶ ζωὴ πνευματικὴ δὲν ζοῦν οἱ καλογῆροι.</p>

			<p>Στ᾿ Ἅγιον Ὄρος ἔπειτα εἶχεν ἀποφασίσει<br>
			τὰ μοναστήρια εἴκοσι νὰ πάῃ νὰ προσκυνήσῃ.</p>

			<p>Πετοῦσε σὰν τὴ μέλισσα, ἔβρισκε τοὺς πατέρες,<br>
			μέλι ἔτρωγε πνευματικὸ ἐκεῖνες τὶς ἡμέρες.</p>

			<p>Ἀγάπησε τὴν ἄσκησι καὶ τὴν σκληραγωγία,<br>
			ξυπόλητος περπάταγε εἰς μακριὰ πορεία.</p>

			<p>Χιτώνα ἐξωτερικὰ πάντοτε ἐφοροῦσε,<br>
			καὶ τρίχινα κατάσαρκα τὸ σῶμα ἐνοχλοῦσε.</p>

			<p>Ἔτρωγε λίγο στὴν τροφὴ τὸ πρόσωπο δὲν πλύνει,<br>
			καὶ γιὰ κρεβάτι ὁ ἅγιος εἶχε τὴ γῆ γιὰ κλίνη.</p>

			<p>Κάτω στὴ γῆ κοιμότανε σὰν ἔγινε δεσπότης,<br>
			ἔδειχνε τὴν ταπείνωσι νὰ βλέπει ἡ ἀνθρωπότης.</p>

			<p>Στὸ Ἅγιον Ὄρος γύρισε, μονὴ τοῦ Ἐσφιγμένου,<br>
			καὶ ἔκανε ὑπακοὴ πάντοτε τοῦ ἡγουμένου.</p>

			<p>Σὰν ὑπηρέτης ὁ Ἀκάκιος ἦταν στὸ μοναστήρι,<br>
			ἐπὶ δυὸ χρόνια συνεχῶς μαζὶ μὲ καλογῆροι.</p>

			<p>Δὲν εἶχε οὔτε δωμάτιο, ψάθα, οὔτε κρεβάτι,<br>
			ὅλη τὴν νύκτα ἔψαλλε, δὲν ἔκλεινε τὸ μάτι.</p>

			<p>Ποτέ του δὲν ἐκάθησε νὰ φάῃ στὸ τραπέζι,<br>
			μόνο ἔτρωγε τὰ ψίχουλα γλυκὰ σὰν πετιμέζι.</p>

			<p>Τρία χρόνια ἐκάθισε ἐκεῖ πρωὶ καὶ βράδυ,<br>
			ποτὲ δὲν ἐδοκίμασε στὸ μοναστήρι λάδι.</p>

			<p>Ἤξερε καὶ μαγείρευε φαγιὰ πολὺ ὡραῖα<br>
			τάϊζε ἄλλους μοναχοὺς δὲν ἔκανε παρέα.</p>

			<p>Εἶχε πολλὴν ἐγκράτεια πάντα στὸν ἑαυτό του,<br>
			καὶ ὅλοι τότε σέβονταν πρόσωπο τὸ δικό του.</p>

			<p>Γιὰ ν᾿ ἀποφύγῃ ἔπαινο τότε ἀπὸ τοὺς ἀνθράπους,<br>
			ἐγίνηκε προσκυνητὴς εἰς τοὺς ἁγίους τόπους.</p>

			<p>Γύρισε προσκυνήματα, πῆγε στὸν Ἰορδάνη,<br>
			ἐκεῖ ποὺ ἐβαπτίστηκε Χριστὸς ἀπὸ Ἅη Γιάννη.</p>

			<p>Εἰς τὸ ὄρος Γαλήσσιον βρῆκε ἕνα μοναστήρι,<br>
			ἐκάθησε ἐκεῖ χρόνια ὀκτὼ μὲ ἄλλοι καλογῆροι.</p>

			<p>Ἔγινε μεγαλόσχημος στὰ διακονήματά του<br>
			καὶ τότε Ἀθανάσιον ἔλεγαν τ᾿ ὄνομά του.</p>

			<p>Μὲ δάκρυα προσηύχετο εἰς τὸν Ἐσταυρωμένο,<br>
			καὶ τὸ μυαλό του στὸν Θεὸν εἶχε προσηλωμένο.</p>

			<p>Καὶ ἡ εἰκόνα μίλησε εὐθὺς τὴν ὥρα ἐκείνη,<br>
			κι εἶπε στὸν Ἀθανάσιο ἐπίσκοπος θὰ γίνῃς.</p>

			<p>Τ᾿ ἄκουσε ὁ Ἀθανάσιος στὴ γῆ γόνατα βάνει,<br>
			δοξολογοῦσε τὸν Θεὸν τιμὴ ποὺ θὰ τοῦ κάνει.</p>

			<p>Στὸ ὄρος τὸ Γαλήσσιο ἐκάθισε δέκα χρόνια,<br>
			στ᾿ Ἅγιον Ὄρος ξεκινᾶ πνευματικὸν ἀγώνα.</p>

			<p>Ἤτανε αὐτοκράτορας τὴν ἐποχὴ ἐκείνη,<br>
			τοῦ Βυζαντίου Ἀνδρόνικος τὴν πόλι διευθύνει.</p>

			<p>Στὴν πόλι θὰ ψηφίζανε νὰ κάνουν πατριάρχη,<br>
			καὶ κάλεσε Ἀθανάσιο τὴν θέση αὐτὴ γιὰ νἄχῃ.</p>

			<p>Ἐκεῖνος τὸ ἀπέῤῥιψε, ἤθελε ἡσυχία,<br>
			νὰ ζήσῃ εἰς τὴν ἔρημο κι ὄχι πατριαρχεῖα.</p>

			<p>Ἀρνήθηκε, τοῦ μίλησαν ἀρχιερεῖς μὲ στόμφο,<br>
			ἦταν ἀνάγκη νὰ γενῇ ποιμένας τῶν ἀνθρώπων.</p>

			<p>Τοῦ εἶπαν· ἂν τὸ ἀρνηθῇ πὼς θὰ λογοδοτήσῃ,<br>
			μπροστὰ στὸν Ἰησοῦ Χριστὸν ὅταν γενῇ ἡ κρίσι.</p>

			<p>Ἐτότε ὁ Ἀθανάσιος θυμήθηκε ὀπτασία,<br>
			ποὺ στὴν εἰκόνα τοῦ Χριστοῦ ἄκουσε ὁμιλία.</p>

			<p>Καὶ τότε ἐφοβήθηκε μήπως γι᾿ αὐτὴ τὴν πράξι<br>
			στενοχωρήσῃ τὸν Θεὸν καὶ δὲν βρεθῇ ἐντάξει.</p>

			<p>Τότε παρουσιάστηκε μπροστὰ στὸν βασιλέα,<br>
			καὶ πατριάρχης ἔγινε, περνούσανε ὡραῖα.</p>

			<p>Σὲ ὄχι καλὴ κατάστασι εὑρῆκε τὴν Ἐκκλησία,<br>
			ποὺ τότε οἱ αἱρετικοὶ μισοῦσαν τὴν θρησκεία.</p>

			<p>Κοπίασε ὁ ἅγιος νὰ βρῇ γραμμὴ ευθεία,<br>
			ποὺ τοὺς ἀδίκους ἤλεγχε μὲ δίχως ἀφοβία.</p>

			<p>Ὁ διάβολος ἐφθόνησε τότε ἀπέναντί του,<br>
			μερίδα κλήρου καὶ λαοῦ γινήκανε ἐχθροί του.</p>

			<p>Στὸν βασιλέα εἴπανε κι αὐτὸς νὰ τὸν μισήσῃ,<br>
			καὶ πατριάρχη ἥσυχο νὰ τοὺς χειροτονήσῃ.</p>

			<p>Ὁ βασιλέας ἤξερε τὴν ἀρετὴ τοῦ ἁγίου<br>
			καὶ δὲν τοὺς δίνει προσοχή, γνώμη εἶχαν τοῦ Ἀρείου.</p>

			<p>Τότε ἐξαγριώθηκαν, θέλουν παραίτησί του,<br>
			ὁ βασιλιὰς στὸν Ἅγιο συζήτησε μαζί του.</p>

			<p>Ἤρεμος ἦν ὁ ἅγιος στὸν βασιλιὰ μιλοῦσε<br>
			πὼς τοὺς ἀδίκους ἔλεγχε, δικαίους ἐπαινοῦσε.</p>

			<p>Ἀφήνω κλῆρο καὶ λαὸ κι ἀμέσως παραιτοῦμαι,<br>
			ἀγάπη θέλει ὁ Θεὸς στὸν κόσμο αὐτὸ ποὺ ζοῦμε.</p>

			<p>Φεύγει ἀπὸ τὴν πόλι ὁ ἅγιος, πάει σὲ μοναστήρι,<br>
			καὶ δέκα χρόνια κάθισε, μαζὶ μὲ καλογῆροι.</p>

			<p>Ὁ Ἰωάννης ἔλαβε τότε τὴν ἐξουσία,<br>
			δὲν ἤλεγχε ποὺ ἔβλαπταν Χριστοῦ τὴν Ἐκκλησία.</p>

			<p>Κι ἐκεῖνος παραιτήθηκε μετὰ ἐννέα χρόνια,<br>
			ποὺ ἔβλεπε τὴ σύγχυσι, δὲν θέλανε κανόνα.</p>

			<p>Γράφει ὁ Ἀθανάσιος, ὅτι σεισμὸς θὰ γίνῃ,<br>
			καὶ πράγματι ἔγινε σεισμὸς τὴν ἐποχὴ ἐκείνη.</p>

			<p>Σὰν ἄκουσε ὁ βασιλιὰς ἁγίου προφητεία,<br>
			κάλεσε Ἀθανάσιο ποιμένα εἰς Ἐκκλησία.</p>

			<p>Ἄνθρωποι τὸν συνόδευσαν, χωρὶς τὴν θέλησί του,<br>
			στὸν θρόνο πατριαρχικὸν ἐζούσανε μαζί του.</p>

			<p>Θεάρεστα τὰ ἔργα του ἤτανε τοῦ ἁγίου,<br>
			προστάτευε τὴν Ἐκκλησία ἀπὸ αἵρεσι Ἀρείου.</p>

			<p>Τρέφει πτωχοὺς καὶ ὀρφανά, χῆρες καὶ πεινασμένους,<br>
			ἐβοηθοῦσε ἄῤῥωστους καὶ τοὺς κατατρεγμένους.</p>

			<p>Στὴν πόλι πείνα ἔφθασε τὴν ἐποχὴ ἐκείνη,<br>
			προέτρεπε τοὺς πλούσιους στὴν ἐλεημοσύνη.</p>

			<p>Γιὰ νὰ μοιράζουν στοὺς πτωχοὺς ποὺ ἦσαν ἀδελφοί τους,<br>
			ροῦχα, παπούτσια, τρόφιμα νὰ ζήσουνε μαζί τους.</p>

			<p>Ὁ διάβολος ἐφθόνησε τὸ ἔργο τοῦ ἁγίου,<br>
			καὶ νὰ τὸν διώξῃ ἤθελε ἐκ τοῦ Πατριαρχείου.</p>

			<p>Ὀκτὼ χρόνια κυβέρνησε εἰς τὸ πατριαρχεῖον,<br>
			κι ἐθέλαν νὰ τὸν διώξουνε ἓν μέρος τῶν ἀγρίων.</p>

			<p>Μὲ κακοήθεις λογισμοὺς ἅγιο πολεμοῦνε,<br>
			καὶ εἰς τὸν δρόμο τοῦ Θεοῦ δὲν θέλουν νὰ σωθοῦνε.</p>

			<p>Τότε ὁ Ἀθανάσιος δὲν ὑποφέρει πόνο,<br>
			γι᾿ αὐτὸ ἐπαραιτήθηκε ἑπόμενο τὸν χρόνο.</p>

			<p>Ἔφυγε εἰς τὴν ἔρημο, στὸ καταφύγιό του,<br>
			καὶ προσευχόταν στὸν Θεόν, εὑρῆκε τὸν ἑαυτό του.</p>

			<p>Ἐνήστευε πάρα πολὺ σὲ ὅλη τὴ ζωή του,<br>
			τὰ μέλλοντα προφήτευε, Θεὸς ἦταν μαζί του.</p>

			<p>Ἐπίσκεψι οἱ ἄνθρωποι τοῦ ἔκαναν κοντά του,<br>
			ὅλη ζωή του θαύματα καὶ ἁγιότητά του.</p>

			<p>Καὶ τώρα λίγα θαύματα ἂς γράψομε τοῦ ἁγίου,<br>
			ποὺ ἀνθρώπους ἐθεράπευε μὲ χάρι τοῦ Κυρίου.</p>

			<p>Ἀῤῥώστησε ἕνας μοναχός, Ὑάκινθος ὄνομά του,<br>
			τ᾿ ἁγίου ἦταν μαθητής, τὸν εἶχε συντροφιά του.</p>

			<p>Καρκίνο εἶχε στὸ λαιμό, καθημερινῶς βογγοῦσε,<br>
			ἦταν ἀσθένεια βαρειά, πολὺ τὸν ἐπονοῦσε.</p>

			<p>Πολλὲς φορὲς στὸ δάσκαλο παράκλησι εἶχε κάνει,<br>
			νὰ τὸν κοιτάξῃ ἕνας γιατρός, μὴν πέσῃ καὶ πεθάνῃ.</p>

			<p>Ὁ ἅγιος τὸν συμβούλευσε Θεὸν νὰ ἱκετεύσῃ,<br>
			ποὖναι μεγάλος ἰατρὸς καὶ θὰ τὸν θεραπεύσῃ.</p>

			<p>Αἱμοῤῥοῶν ὁ ἄῤῥωστος θυμήθηκε στὴν πίστι,<br>
			καὶ Κύριος Ἰησοῦς Χριστὸς ἀμέσως εὐσπλαγχνίσθη.</p>

			<p>Τὸ σκέφτηκε ὁ ἄῤῥωστος, κάνει τὸ ἴδιο πράγμα,<br>
			ῥάσο τ᾿ ἁγίου ἄγγιξε καὶ ἔγινε τὸ θαῦμα.</p>

			<p>Ὁ μοναχὸς λυτρώθηκε, εὑρῆκε θεραπεία,<br>
			σταμάτησαν οἱ πόνοι του καὶ εἶχε τὴν ὑγεία.</p>

			<p>Σὰν ἔφθασε τὸ τέλος του, καλεῖ τοὺς μαθητὲς του,<br>
			μὲ σεβασμὸ ἀκούσανε ὅλοι τὶς συμβουλὲς του.</p>

			<p>Γιὰ τρεῖς μεγάλες ἀρετὲς λέγει τὴν ὥρα ἐκείνη,<br>
			ἀγάπη καὶ ταπείνωσι καὶ ἐλεημοσύνη.</p>

			<p>Νὰ τὶς φυλάξετε αὐτὲς μὲ ὅλη τὴν ψυχή σας<br>
			κι ὅλοι νὰ ἐγκρατεύεσθε κατὰ τὴν δύναμί σας.</p>

			<p>Μία φορὰ τοὺς ἔλεγε νὰ τρῶτε τὴν ἡμέρα,<br>
			ὡς ἔχομε παράδοσι ἀπ᾿ ἅγιους πατέρας.</p>

			<p>Ἀκάθαρτες καὶ ρυπαρὲς σκέψεις νὰ μὴ δεχτεῖτε,<br>
			γιατὶ μολύνουν τὴν ψυχὴ καὶ ὅλοι νὰ φυλαχθεῖτε.</p>

			<p>Ἔγινε ἑκατὸ χρονῶν τότε στὴν ἡλικία,<br>
			παρέδωκεν εἰς τὸν Θεὸν ψυχή του τὴν ἁγία.</p>

			<p>Ὁ ἅγιος ἐκοιμήθηκε εἴκοσι ὀκτὼ Ὀκτωβρίου<br>
			κι ἡ Ἐκκλησία μας τιμᾶ τὴν μνήμη τοῦ ἁγίου.</p>

			</td>
		</tr>
	</table>
</div>

<hr>

</body>

</html>