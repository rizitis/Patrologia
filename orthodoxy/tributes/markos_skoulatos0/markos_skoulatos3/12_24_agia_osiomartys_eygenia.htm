<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγία Οσιομάρτυς Ευγενία</title>
<link rel="stylesheet" type="text/css" href="../styles.css">
</head>

<body lang="el">

<h1>Ἁγία Ὁσιομάρτυς Εὐγενία</h1>

<p style="text-align: center">24 Δεκεμβρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Εἰς πόλι Ἀλεξάνδρεια γεννήθηκε ἡ ἁγία,<br>
			πατέρας της ἦν Φίλιππος, μητέρα ἦν Κλαυδία.</p>

			<p>Στὴν Αἴγυπτο ὁ πατέρας της εἶχε τὴν ἐξουσία,<br>
			ἤτανε ὅμως δυστυχῶς στὴν εἰδωλολατρία.</p>

			<p>Ὅμως ἐκεῖ τοὺς χριστιανοὺς πολὺ τοὺς ἐκτιμοῦσε,<br>
			ἐνάρετοι καὶ ἠθικοί, γι᾿ αὐτὸ τοὺς ἀγαποῦσε.</p>

			<p>Μὲ τοὺς γονεῖς μεγάλωνε τότε ἡ Εὐγενία,<br>
			λατινικὰ κι ἑλληνικὰ μάθαινε στὰ σχολεῖα.</p>

			<p>Δέκατον πέμπτον ἔφθασε ἔτος στὴν ἡλικία,<br>
			πολυμαθὴς κι εὐφυὴς ἦταν στὴν πολιτεία.</p>

			<p>Τὴν ζήτησε ἕνας ἄρχοντας τότε γιὰ συζυγία,<br>
			ἡ Εὐγενία δὲν δέχθηκε, ἤθελε παρθενία.</p>

			<p>Φιλομαθὴς ἐδιάβαζε τῶν χριστιανῶν βιβλία,<br>
			καὶ Παύλου τὶς ἐπιστολὲς ἐμελέτα ἡ Εὐγενία.</p>

			<p>Φωτίστηκε ἀπὸ τὸν Θεὸν ἐκ πνεύματος ἁγίου,<br>
			κι ἔζησε σὰν χριστιανὴ τὸ διάστημα τοῦ βίου.</p>

			<p>Μιὰ ἡμέρα παρεκάλεσε στὸ σπίτι τοὺς γονεῖς της,<br>
			νὰ τὴν ἀφήσουν σὲ ἐξοχή, νὰ κάνῃ ἐκδρομή της.</p>

			<p>Γονεῖς τότε τὴν ἄφησαν μὲ δίχως ὑποψία,<br>
			νὰ πάῃ εἰς τὴν ἐξοχή, εἶχεν ἐλευθερία.</p>

			<p>Ἀνέβηκε στὴν ἅμαξα μὲ δύο φύλακές της,<br>
			ποὺ τὴν ἐφύλατταν παντοῦ σὲ ὅλες τὶς δουλειές της.</p>

			<p>Καὶ ὅταν ἐξεμάκρυναν ἀπὸ τὴν πολιτεία,<br>
			μιὰ ψαλμωδία ἄκουσαν σὲ χριστιανῶν ἐκκλησία.</p>

			<p>Ἤκουσε θεῖο κήρυγμα ἐκεῖ ἡ Εὐγενία,<br>
			στοὺς ὑπηρέτες ἔκανε τότε διδασκαλία.</p>

			<p>Τοὺς εἶπε γιὰ τὰ εἴδωλα τὴν ψεύτικη θρησκεία,<br>
			πὼς εἶναι ἡ ἀληθινὴ μόνο ἡ Ὀρθοδοξία.</p>

			<p>Θέλω νὰ γίνω χριστιανὴ κι ἐσεῖς ἂν συμφωνεῖτε,<br>
			τὸν ἴσιο δρόμο τοῦ Χριστοῦ τώρα ἀκολουθῆστε.</p>

			<p>Τότε προθύμως δέχθηκαν οἱ δυὸ τὴ συμβουλή της,<br>
			κι ἔδωσαν ὑπόσχεσι νὰ μείνουνε μαζί της.</p>

			<p>Φθάνουν σὲ ἀνδρικὴ μονὴ ποὺ εἶχεν ἐκκλησία,<br>
			γυναῖκες δὲν κρατούσανε, ὁποὺ ἦταν ἡ Εὐγενία.</p>

			<p>Ἔβαλαν ροῦχα ἀνδρικά, στὴν ἐκκλησία μπαίνουν,<br>
			ἐπίσκοπο παρακαλοῦν, ἐκεῖ νὰ παραμένουν.</p>

			<p>Τοὺς λέγει· πόθεν ἔρχονται καὶ ὄνομα ἀκόμη,<br>
			Εὐγένιος τοῦ ἀπαντᾶ, ἐρχόμαστε ἀπὸ Ῥώμη.</p>

			<p>Κατάλαβε ὁ ἐπίσκοπος πῶς ἄνδρας εἶχε γίνει,<br>
			μὰ στὴν πραγματικότητα γυναίκα ἦν ἐκείνη.</p>

			<p>Ἤτανε προορατικὸς Ἕλενος ὁ δεσπότης,<br>
			ἐγνώριζε πὼς ἤτανε ἅγιος ὁ σκοπὸς της.</p>

			<p>Καὶ τότε τῆς εὐχήθηκε νἄχῃ καλὸν ἀγώνα,<br>
			κι ἀπὸ τὸν δεσπότη τὸν Χριστὸν νὰ λάβῃ τὴν κορῶνα.</p>

			<p>Ἐπαίνεσε τοὺς δούλους της, τοὺς εἶπε πὼς βραβεῖα<br>
			θὰ πάρουνε ὅλοι μαζί, τὰ στέφανα τὰ τρία.</p>

			<p>Γονεῖς της ποὺ δὲν στράφηκε πίσω ἡ Εὐγενία,<br>
			τὴν ζήτησαν, δὲν βρέθηκε, ἔκλαιγαν σὰν κηδεία.</p>

			<p>Οἱ ἱερεῖς στὰ εἴδωλα κάνουν τὴν προσευχή τους,<br>
			χαμένος πῆγε ὁ κόπος τους, δὲν ἄκουσαν φωνή τους.</p>

			<p>Κι ἀφοῦ εἰδώλων ἱερεῖς κοπίασαν εἰς μάτην,<br>
			στὸν Φίλιππο πατέρα της πῆγαν νὰ ποῦνε κάτι.</p>

			<p>Ἡ προσευχὴ ποὺ ἔκαναν δὲν πήγαινε χαμένη,<br>
			θεοὶ τὴν πήρανε μαζὶ στὸν οὐρανὸ καὶ μένει.</p>

			<p>Καλόπιστος ὁ Φίλιππος ποὺ ἦταν εἰδωλολάτρης,<br>
			χάρηκε γιὰ τὴν κόρη του, ἦταν τιμὴ δικιά της.</p>

			<p>Τῆς ἔκανε καὶ ἄγαλμα, ὅλοι νὰ τὴν τιμοῦνε,<br>
			καὶ στὸν Θεὸν τὴν κόρη του πιστὰ νὰ προσκυνοῦνε.</p>

			<p>Σὰν μπῆκε στὸ κοινόβιο τότε ἡ Εὐγενία,<br>
			ἐπρόκοβε στὴν ἀρετή, ἔδειχνε προθυμία.</p>

			<p>Ἄκρα εἶχε ταπείνωσι πρὸς ὅλους καὶ ἀγάπη,<br>
			κι ἐκτελοῦσε ἐντολές, δίχως νὰ λείψῃ κάτι.</p>

			<p>Τὴν ἀξιώνει ὁ Θεὸς τότε τὴν Εὐγενία,<br>
			ἀῤῥώστους ἐθεράπευε ποὺ εἶχαν ἀσθενείας.</p>

			<p>Σὰν τρία χρόνια πέρασαν, ἡγούμενος ἐκοιμήθη,<br>
			κι ἡγούμενος Εὐγένιος μὲ ψῆφο τότε ἐκλήθη.</p>

			<p>Ἐδίσταζε τὸ ἀξίωμα τότε ἡ Εὐγενία,<br>
			νὰ μὴν φανῇ παρήκοος, παίρνει τὴν ἀρχηγία.</p>

			<p>Ἐνδυμασία ἀνδρικὴ πάντοτε ἐφοροῦσε,<br>
			γιατὶ ἄνδρες καλόγερους πιστὰ ἐκυβερνοῦσε.</p>

			<p>Ζοῦσε στὴν Ἀλεξάνδρεια γυναίκα Μελανθία,<br>
			χρήματα εἶχεν ἄπειρα, ἦταν πολὺ πλουσία.</p>

			<p>Ἀῤῥώστησε μὲ πυρετό, φοβόταν διὰ ζωή της<br>
			Εὐγένιος κάνει θαύματα, ἄκουσε τὸ αὐτί της.</p>

			<p>Ἐπῆγε στὸν ἡγούμενο, παράκλησι νὰ κάνῃ,<br>
			νὰ γειάνῃ τὴν ἀῤῥώστια της, φοβόταν μὴν πεθάνῃ.</p>

			<p>Ἡ ὁσία τὴν λυπήθηκε, τὴν ἄλειψε μὲ λάδι,<br>
			κι ἀμέσως ἔγινε καλά, προτοῦ νἀρθῇ τὸ βράδυ.</p>

			<p>Μὲ δῆθεν τὸν ἡγούμενο τότε ἡ Μελανθία,<br>
			εἰς τὴν καρδιά της ἔβαλε κακὴ ἐπιθυμία.</p>

			<p>Ἤελε τὸν Εὐγένιο νὰ ἔφερνε κοντά της,<br>
			τὴν βοηθεῖ ὁ σατανᾶς στὰ κατορθώματά της.</p>

			<p>Μήνυσε στὸν ἡγούμενο πὼς ἦν ἀῤῥωστημένη.<br>
			τὸ σπίτι της ἦταν κοντὰ εἰς τὴν μονὴ ποὺ μένει.</p>

			<p>Ὁ ἡγούμενος πῆγε ἐκεῖ νὰ ἰδεῖ τὴν Μελανθία,<br>
			τοῦ μήνυσε πὼς ἔπασχε βαριὰ ἀπὸ ἀσθενεία.</p>

			<p>Τοῦ εἶπε νὰ τὴν παντρευτῇ, γυναίκα νὰ τὴν πάρῃ,<br>
			νὰ τοῦ μολύνῃ τὴν ψυχὴ ποὺ ἦταν μαργαριτάρι.</p>

			<p>Αἰσχρότητα κι ἀσέβεια ἄκουσε ἡ Εὐγενία,<br>
			καὶ τότε τῆς ἀπήντησε κι αὐτὴ μὲ ψυχραιμία.</p>

			<p>Ξέρασες δηλητήρια, λέγει στὴν Μελανθία,<br>
			διότι ἐγὼ δὲν ἐννοῶ νὰ χάσω παρθενία.</p>

			<p>Καὶ τότε προσευχήθηκε εὐθὺς στὴν Παναγία,<br>
			ὑπόσχεσι ποὺ ἔδωσε πὼς εἶναι οὐρανία.</p>

			<p>Μὲ λύπη γιὰ τὸ πάθημα ἔφυγε ἡ ἁγία,<br>
			καὶ γιὰ τὴν περιφρόνησι, θύμωσε ἡ Μελανθία.</p>

			<p>Καὶ ἀντὶ ποὺ ἔπρεπε γιὰ νὰ μετανοήσῃ,<br>
			στὸν ἔπαρχο τὸν Φίλιππο τὴν εἴχενε μηνύσει.</p>

			<p>Πῶς πῆγε ὁ ἡγούμενος αὐτὴ νὰ τὴν βιάσῃ,<br>
			μὲ τὶς φωνές της ἔφυγε καὶ εἶχεν ἡσυχάσει.</p>

			<p>Ὁ ἔπαρχος ἐθύμωσε, διαταγὴ ἔχει δώσει<br>
			νὰ φέρουν τὸν ἡγούμενο καὶ χριστιανοὶ τριακόσοι.</p>

			<p>Τοὺς ἔβαλαν στὴν φυλακὴ γιὰ νὰ τοὺς θανατώσουν,<br>
			καὶ εἰς τὸν ἔπαρχο μπροστὰ ἀνάκρισι νὰ δώσουν.</p>

			<p>Ἔφεραν τὸν Εὐγένιο δεμένο μὲ ἁλυσίδες,<br>
			εἰδωλολάτρες ἔτριζαν τὰ δόντια σὰν λεπίδες.</p>

			<p>Θάνατος ἐφώναζαν, φωτιά, τροχούς, θηρία,<br>
			νὰ θανατώσουν χριστιανούς· εἶχαν χαιρεκακία.</p>

			<p>Ἔπαρχος στὸν ἡγούμενο ἐρώτησι τοῦ βάνει,<br>
			αὐτὲς τὶς πράξεις ὁ Χριστὸς σοῦ εἶπε νὰ κάνῃς;</p>

			<p>Δὲν μᾶς προστάζει ὁ Θεὸς νὰ κάνουμε ἁμαρτία,<br>
			κι ἔπρεπε ἐσὺ νὰ μὴν δεχθῇς τέτοια κατηγορία.</p>

			<p>Τιμώρησὲ με ἂν ἔφταιξα κι ἔκανα ἁμαρτία,<br>
			ἂν Μελανθία ἔφταιξε, μὴ δώσῃς τιμωρία.</p>

			<p>Ὅμως δὲν μετενόησε τότε ἡ Μελανθία,<br>
			θὰ βίαζε καὶ δούλη της ὁ ἡγούμενος μὲ βία.</p>

			<p>Ἀφοῦ τότε ἐπίστευσαν ὅλοι στὴν Μελανθία,<br>
			τριακόσιους θὰ ἐσκότωναν οἱ βάρβαροι μὲ βία.</p>

			<p>Ἀθῶοι ἦσαν χριστιανοὶ καὶ τότε ἡ ἁγία<br>
			σ᾿ ὅλον τὸν κόσμο ἐκήρυξε τὴν πᾶσαν ἀληθεία.</p>

			<p>Τὸ ἔνδυμά της ἔσχισε σχεδὸν ἕως τὴν μέση,<br>
			καὶ γυναικεῖο σῶμα της εἶδαν μὲ μιὰ λέξη.</p>

			<p>Κατόπιν εἰς τὸν Φίλιππον ποὺ εἶχε ἀγωνία,<br>
			τοῦ λέγει εἶμαι ἡ κόρη σου, ἐγὼ ἡ Εὐγενία.</p>

			<p>Ἐδῶ εἶναι κι ἡ μητέρα μου, ποὺ λέγεται Κλαυδία,<br>
			καὶ δίπλα σου τ᾿ ἀδέλφια μου ποὺ ἔχεις συνοδεία.</p>

			<p>Ἀδύνατον εἶναι κανεὶς τότε νὰ περιγράψῃ,<br>
			τὰ στόματα σταμάτησαν, τὰ λόγια εἶχαν πάψει.</p>

			<p>Γονεῖς, ἀδέλφια, συγγενεῖς, πῆραν χαρὰ μεγάλη,<br>
			στῆς Εὐγενίας ἔτρεξαν ἐτότε τὴν ἀγκάλη.</p>

			<p>Αὐτὴ ἦν ἡ θυγατέρα μας, τὸ φῶς τῶν ὀμματιῶν μας<br>
			μᾶς φαίνεται σὰν ψέματα, πὼς τὴν θωροῦμε ἐμπρός μας.</p>

			<p>Σὲ ἕδρα τὴν ἐκάθισαν τότε τὴν Εὐγενία,<br>
			φωνάζουν πὼς ἀληθινὴ ἦν τοῦ Χριστοῦ θρησκεία.</p>

			<p>Δικαιοκρίτης ὁ Θεὸς ἔδειξε τιμωρία,<br>
			ἔριξε ἕναν κεραυνό, καίει τὴν Μελανθία.</p>

			<p>Βαπτίστηκεν ὁ Φίλιππος, ἔδωσε ὁδηγία,<br>
			οἱ χριστιανοὶ στὴν πόλι του νἄχουν ἐλευθερία.</p>

			<p>Ἐφθόνησε ὁ σατανᾶς γιὰ μιὰ φορὰ ἀκόμη,<br>
			τὸν ἄρχοντα ἐπρόδωσαν στὸν βασιλιὰ στὴ Ῥώμη.</p>

			<p>Τοῦ κόψαν τ᾿ ἀξιώματα κι ὅλα τὰ πρωτεῖα,<br>
			μοιράζει τότε στοὺς πτωχοὺς ποὖχε περιουσία.</p>

			<p>Ὁ κόσμος τότε ἔβλεπε τὸ θάῤῥος καὶ ἀνδρεία,<br>
			ἐπίσκοπο τὸν ἔκαναν μέσ᾿ στὴν Ἀλεξανδρεία.</p>

			<p>Ἐφθόνησαν οἱ ἀσεβεῖς καὶ μέσ᾿ στὴν Ἐκκλησία<br>
			τὸν κτύπησαν μὲ μαχαιριές, ἦρθε σὲ ἀφασία.</p>

			<p>Ἔζησε ὡς ἐπίσκοπος τρεῖς μῆνες κι ἕνα χρόνο,<br>
			εἰδωλολάτρες ἀσεβεῖς τὸν σκότωσαν μὲ φθόνο.</p>

			<p>Τρεῖς ἡμέρες μόνο ἔζησε μετὰ ἀπὸ τὴν πληγή του,<br>
			ἐπροσευχήθη στὸν Θεὸν κι ἐβγῆκεν ἡ ψυχή του.</p>

			<p>Μὲ σεβασμὸ καὶ μὲ τιμὲς τοῦ ἔκαναν κηδεία,<br>
			ὁ κλῆρος ὅλος κι ὁ λαὸς μέσ᾿ στὴν Ἀλεξανδρεία.</p>

			<p>Ξενοδοχεῖον ἔκτισε στὸν τάφο του ἡ Κλαυδία,<br>
			γιὰ τοὺς πτωχοὺς κι ἄῤῥωστους νὰ βρίσκουν θεραπεία.</p>

			<p>Τὰ δυὸ ἀγόρια ἔπειτα μαζὶ κι ἡ Εὐγενία,<br>
			στὴν πόλι Ῥώμη πήγανε ὅλοι μαζὶ παρέα.</p>

			<p>Μαζὶ μὲ τὴ μητέρα της μένει ἡ Εὐγενία,<br>
			ζοῦσαν ἐκεῖ ἐνάρετα, μὲ δέησι καὶ νηστεία.</p>

			<p>Ἦταν ἀρχιεπίσκοπος Κορνήλιος στὴ Ῥώμη,<br>
			ἐβάπτισε μιὰ χριστιανὴ ποὖχε ὡραία γνώμη.</p>

			<p>Βασίλλα ἐσυνδέθηκε εἰς τοῦ Χριστοῦ φιλία,<br>
			μὲ Εὐγενία ζούσανε καὶ μήτηρ της Κλαυδία.</p>

			<p>Βάρβαρον ἄνδρα θέλησαν νὰ πάρῃ ἡ Βασίλλα,<br>
			ἀρνήθηκε καὶ ἔκοψαν κεφάλι της σὰν ξύλα.</p>

			<p>Τὰ δυὸ ἀδέλφια ὁδηγοῦν τότε τῆς Εὐγενίας,<br>
			τὰ εἴδωλα νὰ προσκυνοῦν, πρὶν λάβουν τυραννία.</p>

			<p>Τὰ δυὸ παιδιὰ προσεύχονται, τὰ εἴδωλα τρομάζουν,<br>
			κομμάτια ὅλα γίνηκαν κι ἀσεβεῖς τοὺς σφάζουν.</p>

			<p>Τώρα βασανιστήρια βάζουν στὴν Εὐγενία,<br>
			καὶ στῶν εἰδώλων τὸν βωμὸν πηγαίνουν τὴν ἁγία.</p>

			<p>Ἁγία ἐγονάτισε, κάνει τὴν προσευχή της<br>
			εἰς τὸν ἀληθινὸν Θεὸν ποὺ ἤτανε μαζί της.</p>

			<p>Σεισμὸς μεγάλος ἔγινε μετὰ τὴν προσευχή της,<br>
			ἀγάλματα ἐπέσανε μὲ τὸ σεισμὸ μαζί της.</p>

			<p>Γιὰ νὰ πνιγῇ τὴν ἔριξαν στὸν Τίβερι τὸ ποτάμι,<br>
			μὰ ἡ ἁγία ἔπλεε ἐτότε σὰν καλάμι.</p>

			<p>Καὶ σὲ καμίνι ἔριξαν τότε τὴν Εὐγενία,<br>
			τρίχα ἀπὸ τὴν κεφαλὴ δὲν κάηκε καμία.</p>

			<p>Τὴν ἔκλεισαν στὴν φυλακὴ μὲ πείνα νὰ πεθάνῃ,<br>
			μὰ ἀπὸ ἀγγέλους τοῦ Θεοῦ γλυκὸ ψωμὶ λαμβάνει.</p>

			<p>Τώρα ἀπὸ τὸν Κύριο διαταγὴ ἐλήφθη,<br>
			τῆς εἶπε τὰ Χριστούγεννα, ποὺ ὁ Χριστὸς γεννήθη,<br>
			θὰ εἶναι στὰ οὐράνια παρθενομάρτυς νύφη.</p>

			<p>Καὶ ἤτανε ἀληθινοὶ οἱ λόγοι τοῦ Κυρίου,<br>
			ποὺ τὴν ἀποκεφάλισαν εἴκοσι πέντε Δεκεμβρίου.</p>

			<p>Τὸ σῶμα της τὸ ἔθαψε μητέρα της Κλαυδία,<br>
			στὸν τάφο της ἐπήγαινε κι ἔκλαιγε τὴν ἁγία.</p>

			<p>Μιὰ νύκτα φανερώθηκε ἡ κόρη στὴν μητέρα,<br>
			ἔλαμψε χρυσοστόλιστη σὰν ἥλιος τὴν ἡμέρα.</p>

			<p>Μὲ τοὺς ἁγίους εἶμαι δῶ κι ἐπίσκοπο πατέρα,<br>
			σὲ λίγο ὅλοι θἆστε ἐδῶ καὶ θὰ περνοῦμε ὡραῖα.</p>

			<p>Λίγος καιρὸς ἐπέρασε καὶ πέθανε ἡ Κλαυδία,<br>
			ἀντάμωσε ἄνδρα ἐπίσκοπο, καὶ κόρη τὴν Εὐγενία.</p>

			</td>
		</tr>
	</table>
</div>

<hr>

</body>

</html>