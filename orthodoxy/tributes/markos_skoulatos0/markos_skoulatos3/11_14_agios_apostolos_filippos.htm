<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Απόστολος Φίλιππος</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Ἀπόστολος Φίλιππος</h1>

<p style="text-align: center">14 Νοεμβρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Ὁ Φίλιππος γεννήθηκε εἰς Βηθσαϊδᾶ τὴν πόλι,<br>
			Πέτρος κι Ἀνδρέας ἤτανε καὶ συμπολῖτες ὅλοι.</p>

			<p>Ζῆλο εἶχε στὰ γράμματα, στὴν ἱερὰ θρησκεία,<br>
			καὶ Διαθήκης Παλαιᾶς διάβαζε ἱστορία.</p>

			<p>Διάβαζε γιὰ τὸν Κύριο στὴ γῆ ἐδῶ θὰ ζήσῃ<br>
			καὶ ἂν εἶναι θέλημα Θεοῦ νὰ τόνε συναντήσῃ.</p>

			<p>Γι᾿ αὐτὸ σὲ ὅλη τὴ ζωὴ τότε ἔμεινε παρθένος,<br>
			καὶ στὸν ἀληθινὸ Θεὸ ἦτο ἀφιερωμένος.</p>

			<p>Εἰς Γαλιλαία ὁ Χριστὸς μετὰ τὴν βάπτισί του<br>
			προσκάλεσε τὸν Φίλιππο γιὰ μαθητὴ μαζί του.</p>

			<p>Δέχθηκε τότε ὁ Φίλιππος νὰ τὸν ἀκολουθήσῃ,<br>
			ποὺ τὸν Θεάνθρωπον Χριστὸν τότε εἶχε γνωρίσει.</p>

			<p>Τρέχει εἰς τὸν Ναθαναήλ, τὸ νέο νὰ ἀναγγείλῃ,<br>
			ποὺ ἤτανε συγχωριανοὶ ἀχώριστοι καὶ φίλοι.</p>

			<p>Γνώρισε κι ὁ Ναθαναὴλ κι αὐτὸς διδάσκαλό του,<br>
			τὸν κάλεσε γιὰ μαθητή, κάθησε στὸ πλευρό του.</p>

			<p>Μετὰ ἀπὸ Πεντηκοστὴ κλῆρο οἱ Ἀποστόλοι<br>
			ἔβαλαν νὰ κηρύξουνε στὴν γῆ ἐτότε ὅλοι.</p>

			<p>Κλῆρος πέφτει στὸν Φίλιππο νὰ πάῃ στὴν Ἀσία,<br>
			γιὰ νὰ κηρύξῃ τοῦ Χριστοῦ ἀληθινὴ θρησκεία.</p>

			<p>Πολλοὶ πιστεῦσαν στὸν Χριστὸ μὲ θεῖο κήρυγμά του,<br>
			χειροτονοῦσε κληρικοὺς ἐκεῖ στὸ πέρασμά του.</p>

			<p>Τὰ εἴδωλα ἀφάνιζε καὶ ἔκτιζε ἐκκλησία,<br>
			καὶ Μαριάμνη ἀδελφὴ εἶχεν ὑπηρεσία.</p>

			<p>Εἶχε καὶ τὸν Ἀπόστολο πιστὸ Βαρθολομαῖο,<br>
			πάντα στὴν συνοδεία του, ἀκούραστο καὶ νέο.</p>

			<p>Εἰς τὰς μετακινήσῃς του αὐτοὶ τὸν ἐβοηθοῦσαν,<br>
			μὰ οἱ εἰδωλολάτρες, ἄπιστοι, τοὺς ἐλιθοβολοῦσαν.</p>

			<p>Λίγα θὰ ἀναφέρουμε γιὰ βάσανα Φιλίππου,<br>
			καὶ ἀπὸ ἔργα θαυμαστὰ ποὺ ἔκανε περίπου.</p>

			<p>Ἡ Μαριάμνη ἀδελφὴ μὲ τὸν Βαρθολομαῖο<br>
			τὸν Φίλιππο ἀκολουθοῦν σὲ κήρυγμα σπουδαῖο.</p>

			<p>Στὶς πόλεις ποὺ ἐκήρυτταν πῆγαν καὶ στὴν Λυδία,<br>
			τὸν Θεολόγον συναντοῦν εἰς τὴν Μικρὰν Ἀσία.</p>

			<p>Στὴν Ἀζωτίδα ἔφθασε μαζὶ μὲ συνοδεία,<br>
			καὶ σ᾿ ἕνα σπίτι οἱ χριστιανοὶ δίνουν φιλοξενία.</p>

			<p>Στὸ σπίτι κόρη ἦτο ἄῤῥωστη στὸ μάτι τὸ δικό της<br>
			ἐπίστεψαν εἰς τὸν Χριστὸν κι ἔγινε καλὰ τὸ φῶς της.</p>

			<p>Σὲ ἄλλο σπίτι ἔφθασε, ἄκουσαν κήρυγμά του,<br>
			ὁ ἄρχοντας βαπτίστηκε κι ἡ οἰκογένειά του.</p>

			<p>Τὸν πολεμοῦσε ὁ σατανᾶς γιὰ νὰ τὸν ἐξοντώσῃ,<br>
			καὶ ἄνθρωποι στὸν ἔπαρχο τὸν εἴχανε προδώσει.</p>

			<p>Καὶ τότε τὸν συνέλαβαν, τὸν πήγανε μπροστά του,<br>
			τοῦ Ἀποστόλου τράβαγε ἔπαρχος τὰ μαλλιά του.</p>

			<p>Καὶ τότε ὁ Ἀπόστολος γιὰ νὰ τὸν σωφρονίσῃ,<br>
			μὲ δύναμι εἰς τὸν Θεὸν εὐχὴ εἶχε ἀρχίσει.</p>

			<p>Γιὰ νὰ παραδειγματισθοῦν ἡ χάρις σου τὸ ξέρει,<br>
			παράλυσε παρακαλῶ τοῦ ἔπαρχου τὸ χέρι.</p>

			<p>Τέλειωσε τὴν προσευχὴ ἔγινε ὁ λόγος πράξι,<br>
			κι ἔπαρχος ἀῤῥώστησε, δὲν ἤτανε ἐντάξει.</p>

			<p>Τυφλώθηκε τὸ μάτι του, κουφάθηκαν τ᾿ αὐτιά του,<br>
			ξεράθηκε τὸ χέρι του, σταμάτησε ἡ μιλιά του.</p>

			<p>Ἄνθρωποι ποὺ τὰ βλέπανε ἐμπήκανε στὴ μέση,<br>
			παρακαλοῦν τὸν ἅγιον νὰ τοῦ τὸ συγχωρέσῃ.</p>

			<p>Ὁ ἅγιος τοὺς ἁπαντᾶ πὼς πρέπει νὰ πιστέψουν<br>
			εἰς τὸν Ἀληθινὸν Θεὸν γιὰ νὰ τὸν θεραπεύσουν.</p>

			<p>Τὴν ὥρα ἐκείνη πέρναγε ἀπ᾿ ἔξω μιὰ κηδεία<br>
			καὶ φίλοι τοῦ Ἀρίσταρχου λένε μὲ εἰρωνεία.</p>

			<p>Ἄν ἀναστήσῃς τὸν νεκρὸ καὶ ζωντανὸ τὸν δοῦμε,<br>
			τότε δικό σου τὸν Θεὸν ὅλοι θὰ προσκυνοῦμε.</p>

			<p>Μὲ πίστι τότε φλογερὰ κάνει τὴν προσευχή του<br>
			καὶ ἐπρόσταξε τότε τὸν νεκρὸ νὰ ἀκούσῃ τὴν φωνή του.</p>

			<p>Θεόφιλε, νὰ σηκωθῇς, Θεὸς σὲ διατάζει,<br>
			καὶ ἀνεστήθη ὁ νεκρὸς καὶ ὁ κόσμος τὸν θαυμάζει.</p>

			<p>Τότε μιλάει ὁ νεκρὸς στ᾿ αὐτιὰ τοῦ Ἀποστόλου,<br>
			στὴν κόλαση τὸν πήγαιναν ὄργανα τοῦ διαβόλου.</p>

			<p>Σ᾿ εὐχαριστῶ, ποὔμουν τυφλός, δὲν ἤξερα ἀλήθεια,<br>
			εἰδωλολάτρης ἤμουνα, ψευτιὲς καὶ παραμύθια.</p>

			<p>Μεγάλη ἔλαβε χαρὰ ἀπὸ τὴν ὥρα ἐκείνη,<br>
			ποὺ εἶδε φῶς οὐράνιο εἰς τὴν χριστιανοσύνη.</p>

			<p>Τότε πίστεψαν στὸν Χριστὸν χωρὶς ἀμφιβολία,<br>
			ποὺ εἴδανε τὰ μάτια τους ἀληθινὴ θρησκεία.</p>

			<p>Καὶ τότε τοῦ Ἀρίσταρχου ἐσταύρωσε τὸ χέρι,<br>
			τὸν ἐλυπήθηκε ὁ ἅγιος γιατὶ εἶχε ὑποφέρει.</p>

			<p>Ἐδώσανε στὸν ἅγιο ἄγαλμα ποὖχαν σπάσει<br>
			δώδεκα ψεύτικους θεοὺς στὴν φτώχεια νὰ μοιράσῃ.</p>

			<p>Καὶ τότε ἀνεχώρησε στὰ μέρη τῆς Φρυγίας,<br>
			ποὺ προσκυνοῦσαν γιὰ Θεὸ τὰ ἅγια θηρία.</p>

			<p>Ἐκεῖ τιμοῦσαν μιὰν «ὀχιά»· μὲ προσευχὴ ἁγίου<br>
			ἀμέσως ἔμεινε νεκρὸ τὸ σῶμα τοῦ θηρίου.</p>

			<p>Τοὺς μίλησε γιὰ τὸν Χριστόν, πολλοὺς ἔχει βαπτίσει,<br>
			πρεσβύτερους κι ἀρχιερεῖς εἶχε χειροτονήσει.</p>

			<p>Ἄπιστοι τοὺς συνέλαβαν καὶ τὸν Βαρθολομαῖο<br>
			καὶ Μαριάμνη ἀδελφὴ στὴν συντροφιὰ τῶν νέων.</p>

			<p>Βαρθολομαῖο κρέμασαν, Φίλιππο ἐσταυρῶσαν,<br>
			ἡ Μαριάμνη ἔπασχε στὰ βάσανα τὰ τόσα.</p>

			<p>Γίνηκε ἔξαφνα σεισμός, τότε μετανοοῦσαν,<br>
			κατάλαβαν τὸ λάθος τους, βοήθεια ἐζητοῦσαν.</p>

			<p>Μὲ δάκρυα παρακαλοῦν τώρα τοὺς Ἀποστόλους,<br>
			ζητοῦν νὰ τοὺς εὐσπλαχνιστοῦν καὶ συγχωρέσαν ὅλους.</p>

			<p>Τότε ἐξεκρέμασαν καὶ τὸ Βαρθολομαῖο<br>
			καὶ στὸν Χριστὸν ἐπίστεψαν μὲ φρόνημα γενναῖο.</p>

			<p>Θέλησαν καὶ τὸν Φίλιππο ἀπ᾿ τὸν σταυρὸ νὰ βγάλουν,<br>
			μὰ τοὺς τὸ ἀπαγόρευσε τὸ στόμα τοῦ δασκάλου.</p>

			<p>Δεήθηκε στὸν Κύριο νὰ τοὺς τὸ συγχωρέσῃ<br>
			κι ἔφυγε τότε ἡ ψυχὴ ποὺ στὸν Χριστὸν ἀρέσει.</p>

			<p>Ἡ Μαριάμνη ἀδελφὴ μὲ τὸν Βαρθολομαῖο<br>
			τὸ λείψανό του ἔθαψαν τὸ τίμιον κι ὡραῖο.</p>

			<p>Δεκάτη τετάρτη ἤτανε μηνὸς τοῦ Νοεμβρίου,<br>
			τότε ποὺ ἐσταυρώθηκε γιὰ χάρι τοῦ Κυρίου.</p>

			<p>Ἅγιε Φίλιππε Ἀπόστολε καὶ Μάρτυς τοῦ Κυρίου,<br>
			ζήτα γιὰ ἐμᾶς συγχώρησι Θεοῦ ἐπουρανίου.</p>

			</td>
		</tr>
	</table>
</div>

<hr>

</body>

</html>