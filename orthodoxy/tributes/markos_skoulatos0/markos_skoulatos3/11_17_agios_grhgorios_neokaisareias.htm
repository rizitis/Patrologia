<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Γρηγόριος Νεοκαισαρείας</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Γρηγόριος Νεοκαισαρείας</h1>

<p style="text-align: center">17 Νοεμβρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Ὁ ἅγιος γεννήθηκε στὴν Νεοκαισαρεία,<br>
			ἀνήκει ἡ περιφέρεια εἰς τὴν Καππαδοκία.</p>

			<p>Γονεῖς του ἦσαν εὐγενεῖς μέσα στὴν πολιτεία,<br>
			μὰ δυστυχῶς πιστεύανε στὴν εἰδωλολατρία.</p>

			<p>Ἐσπούδασε τὰ γράμματα σὲ νέα ἡλικία,<br>
			νὰ γίνῃ ἐπιστήμονας εἶχε ἐπιθυμία.</p>

			<p>Στὰ χρόνια δέκα τέσσερα ἔχασε τὸν πατέρα,<br>
			καὶ τὴν θρησκεία τοῦ Χριστοῦ ἐσκέφτηκε μιὰ ἡμέρα.</p>

			<p>Στὴν Βηρυττὸ ἐσπούδασαν μαζὶ μὲ ἀδελφό του,<br>
			λεγόταν Ἀθηνόδωρος, τὸν εἶχε βοηθό του.</p>

			<p>Ἠσπάσθησαν χριστιανισμὸ μαζὶ μὲ ἀδελφό του,<br>
			τὸν Ὠριγένη τὸν Σοφὸν εἶχαν διδάσκαλό τους.</p>

			<p>Ἡ πίστις του γιὰ τὸ Χριστὸ παρέμεινε ἀκμαία,<br>
			τὸν φθόνησαν οἱ μαθηταὶ ποὺ ἔκανε παρέα.</p>

			<p>Τοῦ ἔμπλεξαν οἱ φίλοι του φωνὴ συκοφαντία,<br>
			πὼς μὲ γυναίκα ἁμαρτωλὴ ἔκανε ἁμαρτία.</p>

			<p>Καὶ τὴν γυναίκα ἔστειλαν λεπτὰ νὰ τοῦ ζητήσῃ,<br>
			τὴν πλήρωσε ὁ Γρηγόριος, κι αὐτὴ ἐδαιμονίσθη.</p>

			<p>Τὴν ἐτάραζε ὁ δαίμονας ποὺ χρήματα εἶχε πάρει,<br>
			ἦταν ἁγνὸς ὁ ἅγιος, ἀθῶο παλικάρι.</p>

			<p>Τὴν ἐλυπήθη ὁ ἅγιος, κάνει τὴν προσευχή του,<br>
			κι ἔφυγε τὸ δαιμόνιο κι ἐπῆγε στὴν ὀργή του.</p>

			<p>Ἐπέστρεψε τὰ χρήματα ἀπ᾿ τὴν συκοφαντία,<br>
			εὐχαριστεῖ τὸν ἅγιον διὰ τὴν σωτηρία.</p>

			<p>Ὁ Ὠριγένης τοῦ ᾿μαθε μὲ μία συμβουλή του,<br>
			μαζὶ μὲ τὴ μελέτη του νὰ κάνῃ προσευχή του.</p>

			<p>Γρηγόριος εὐχαριστεῖ τότε τὸν Ὠριγένη,<br>
			ποὺ στὴν θρησκεία τοῦ Χριστοῦ ὡδήγησε νὰ μένῃ.</p>

			<p>Στράφηκε στὴν πατρίδα του τὴν Νέα Καισαρεία,<br>
			καὶ εἶχε ζῆλο ἅγιο καὶ τοῦ Θεοῦ παιδεία.</p>

			<p>Πωλεῖ περιουσία του, τὰ δίνει σ᾿ ἐκκλησία,<br>
			νὰ τὰ μοιράσῃ στοὺς πτωχοὺς ποὺ εἶχαν ἀσιτία.</p>

			<p>Μητροπολίτης ποὺ εἶν᾿ ἐκεῖ Γρηγόριου παρέα,<br>
			τοῦ μήνυσε στὸν τόπο αὐτὸ νὰ τὸν κάνῃ ἀρχιερέα.</p>

			<p>Γρηγόριος σὰν τἄκουσε στὴν ἔρημο πηγαίνει,<br>
			δὲν θέλει δόξες καὶ τιμές, στὸν τόπο του νὰ μένῃ.</p>

			<p>Στέλνει ἀνθρώπους, τὸν ζητοῦν, νὰ ἔλθῃ στὴν πατρίδα,<br>
			καὶ πιὸ πολὺ στὴν ἔρημο ἔφυγε σὰν ἀκρίδα.</p>

			<p>Μητροπολίτης Φαίδιμος στὴν Νεοκαισαρεία,<br>
			ἤθελε τὸν Γρηγόριο νὰ βόσκῃ τὰ ἀρνία.</p>

			<p>Ἀφοῦ εἶδε τὸν Γρηγόριο πῶς ζεῖ στὴν ἐρημία,<br>
			τὸν ἔκανε ἐπίσκοπο τότε ἐν ἀπουσίᾳ.</p>

			<p>Δὲν εἶχαν καθιερωθεῖ οἱ ἱεροὶ κανόνες,<br>
			καὶ θεωρήθηκε σωστὸ γιὰ ἐκείνους τοὺς αἰῶνες.</p>

			<p>Καὶ γράμμα τότε τοῦ ἔστειλε γιὰ τὴ χειροτονία,<br>
			καὶ νὰ ποιμάνῃ τὸν λαὸν τοῦ ἔκανε συμφωνία.</p>

			<p>Τοῦ ἔγραφε ἂν ἀρνηθῇ πῶς θὰ λογοδοτήσῃ,<br>
			ὅταν θὰ ἔλθῃ ὁ Χριστὸς εἰς τὴν δικαίαν κρίσι.</p>

			<p>Κατάλαβεν ὁ ἅγιος σὰν ἔλαβε τὸ γράμμα,<br>
			πῶς ἤτανε ἀπ᾿ τὸν Θεὸν κι ἐδέχτηκε τὸ θαῦμα.</p>

			<p>Δέχτηκε τὸ ἀξίωμα ἐν πλήρει ταπεινώσει<br>
			μὰ ἀγρυπνοῦσε στὸν Θεὸν νὰ τοῦ τὸ φανερώσῃ.</p>

			<p>Ἐκεῖ ποὺ προσευχότανε, εἶδε μιὰν ὀπτασία,<br>
			μήνυμα στέλνει ὁ Θεὸς μὴν ἔχῃ ἀμφιβολία.</p>

			<p>Ὁ Θεολόγος ἤτανε, μὰ καὶ ἡ Παναγία,<br>
			τοὖπαν πὼς ἦταν ἔγκυρος θεία χειροτονία.</p>

			<p>Ἐτότε φεύγει κι ἔρχεται στὴ Νεοκαισαρεία,<br>
			ἡ πόλις ἤτανε σχεδὸν σὲ εἰδωλολατρία.</p>

			<p>Μόνο δέκα ἑπτὰ ψυχὲς ἤτανε ὅλοι, ὅλοι,<br>
			οἱ χριστιανοὶ ποὺ εὑρίσκονταν μέσ᾿ στὴ μεγάλη πόλι.</p>

			<p>Κι ὅμως δὲν τὸ ἐθεώρησε καθόλου προσβολή του,<br>
			μόνο δέκα ἑπτὰ ψυχὲς νὰ ἔχῃ τὸ μαντρί του.</p>

			<p>Στὸ δρόμο ποὺ ἐπήγαινε βροχὴ τὸν εἶχε πιάσει,<br>
			μπῆκε σ᾿ ἕνα ἐδώλιο ἐκεῖ νὰ ξαποστάσῃ.</p>

			<p>Σ᾿ αὐτὸν εἰδώλων τὸν ναὸν ὑπῆρχε καὶ Πυθία,<br>
			τὴν ἐρωτοῦσαν ἱερεῖς γιὰ εἰδωλολατρία.</p>

			<p>Ὅλη τὴν νύκτα ὁ ἅγιος κάνει τὴν προσευχή του,<br>
			μαζὶ κι ἡ συνοδεία του ποὺ ἤτανε μαζί του.</p>

			<p>Οἱ δαίμονες φοβήθηκαν τὴν προσευχὴ τὸ βράδυ,<br>
			τρέμοντας ὅλοι φύγανε στῆς νύκτας τὸ σκοτάδι.</p>

			<p>Οἱ ἱερεῖς τοὺς φώναζαν, μὰ τοὺς εἶχαν ἀπαντήσει,<br>
			Γρηγόριος μᾶς ἔδιωξε καὶ βρήκανε τὴ λύσι.</p>

			<p>Εἰδωλολάτρης ἱερεὺς ἅγιο συναντάει,<br>
			τὸν φοβερίζει στὶς ἀρχὲς δεμένο θὰ τὸν πάῃ.</p>

			<p>Γιὰ νὰ τοῦ δείξῃ ὁ ἅγιος πὼς ἔχει ἐξουσία,<br>
			ἄφησε πάλι σατανᾶ σ᾿ αὐτὴ τὴν κατοικία.</p>

			<p>Τρέχει ἀμέσως ὁ ἱερεύς, Γρηγόριο προφθάνει,<br>
			θέλει νὰ μάθῃ γιὰ Χριστό, ὅμως προτοῦ πεθάνῃ.</p>

			<p>Τὸν κατηχεῖ, τὸν βάπτισε καὶ κάθισε μαζί του,<br>
			τὸν εἶχε συνεργάτη του ἀλλὰ καὶ μαθητή του.</p>

			<p>Εἰδωλολάτρες βλέπανε θαύματα τοῦ ἁγίου,<br>
			κι ἔγιναν ὅλοι χριστιανοὶ στὴν μάνδρα τοῦ Κυρίου.</p>

			<p>Κτίζουν οἱ νεοφώτιστοι δική τους ἐκκλησία,<br>
			σὲ λίγο γίνεται σεισμὸς μέσα στὴν πολιτεία.</p>

			<p>Εἴδωλα τότε ἐγκρέμισαν κι ἔγιναν κομμάτια,<br>
			ἡ ἐκκλησία ἄθικτη τὴν κοίταζαν τὰ μάτια.</p>

			<p>Χειροτονεῖ στὰ Κόμανα ἄνθρωπο καρβουνιάρη,<br>
			ἐπίσκοπο τὸν ἔκανε μὲ τοῦ Θεοῦ τὴν χάρι.</p>

			<p>Ὁ ἅγιος τὸν ἐξέτασε, γνώρισε τὴν ψυχή του,<br>
			στὸν κόσμο τότε κήρυξε θεία διαγωγή του.</p>

			<p>Δύο ἑβραῖοι θέλησαν νὰ τόνε περιπαίξουν,<br>
			στὸ δρόμο ποὺ ἐβάδιζε νὰ τὸν κοροϊδεύσουν.</p>

			<p>Ὁ ἕνας πέφτει εἰς τὴν γῆ, δῆθεν ἀποθαμένος,<br>
			ὁ ἄλλος ἀπὸ πάνω του ἔκλαιγε λυπημένος.</p>

			<p>Ἐπέρασε ὁ ἅγιος, εὐθὺς τὴν ὥρα ἐκείνη,<br>
			τοῦ ἐζήτησε ἕνα ροῦχο του, ἱμάτιο τοῦ δίνει.</p>

			<p>Σὰν ἔφυγε ὁ ἅγιος, σκουντᾶ τὸν σύντροφό του,<br>
			μὲ πονηριὰ ποὺ πήρανε ξένου ἱμάτιό του.</p>

			<p>Ὁ σύντροφος ἦταν νεκρός, δὲν δίνει σημασία,<br>
			τὸν ἅγιον ποὺ γέλασαν κι δυὸ κοροϊδία.</p>

			<p>Ἐτότε ἐκατάλαβε αὐτὸς ποὺ εἶχε ζήσει,<br>
			πὼς στὴν ζωὴ τοὺς κληρικοὺς ποτὲ μὴν ἐνοχλήσῃ.</p>

			<p>Εἶναι πολλὰ τὰ θαύματα ἁγίου Γρηγορίου,<br>
			ἀῤῥώστους ἐθεράπευε μὲ χάρι τοῦ Κυρίου.</p>

			<p>Ἕνα παιδὶ ἐθεράπευσε, ἦταν δαιμονισμένο,<br>
			ἀφροὺς ἀπὸ τὸ στόμα του ἔβγαζε τὸ καημένο.</p>

			<p>Ὁ ἅγιος τὸ σταύρωσε μὲ ὠμοφόριό του,<br>
			κι ἔφυγε ὁ σατανᾶς ἀπὸ τὸ πρόσωπό του.</p>

			<p>Σὲ πόλι μιᾶς περιοχῆς εἴχανε συνηθίσει,<br>
			ὅτε εἶχαν γιορτὴ νὰ κάνουν κακιὰ χρῶσι.</p>

			<p>Τραγούδια λέγαν ἄσεμνα καὶ ὅλοι βλασφημοῦσαν,<br>
			καὶ τοῦ ἁγίου τὰ αὐτιὰ πολὺ στεναχωροῦσαν.</p>

			<p>Καὶ τοὺς ἐκαταράστηκε γι᾿ αὐτὴν τὴν ἁμαρτία,<br>
			ἔπεσε τότε ἀσθένεια καὶ συνεχὴς κηδεία.</p>

			<p>Ἐτότε ἐκατάλαβαν ποιὰ ἦταν ἡ αἰτία,<br>
			τὸν ἅγιον παρακαλοῦν νὰ κάνῃ ἱκεσία.</p>

			<p>Ἐγύριζε ὁ ἅγιος τὰ σπίτια τους κατόπιν,<br>
			ἔφευγε ἡ ἀσθένεια γλυτώνουν οἱ ἀνθρῶποι.</p>

			<p>Ἐργάσθηκε πολὺ σκληρὰ στὴν Νεοκαισαρεία,<br>
			νὰ ἐπιστρέψουν ἄνθρωποι εἰς τὴν Χριστοῦ θρησκεία.</p>

			<p>Χριστιανοὺς δέκα ἑπτὰ βρῆκε σὰν εἶχε ἀρχίσει,<br>
			μέσ᾿ στὴν Νεοκαισάρεια ποὺ εἶχε λειτουργήσει.</p>

			<p>Καὶ τόσους εἰς τὸν ἀριθμό, στὰ εἴδωλα ἀφῆκε,<br>
			ὅταν ἀπὸ τὸ σῶμα του ψυχὴ ἁγία βγῆκε.</p>

			<p>Μεγάλη ἱεραποστολὴ ἡ ἰδική του δράση,<br>
			ὁ κόσμος ὁ χριστιανικὸς δὲν θὰ τὸν ξεχάσῃ.</p>

			<p>Δυὸ ἀδέλφια διαφορὰ εἴχανε γιὰ μιὰ λίμνη,<br>
			ἐπῆγαν εἰς τὸν ἅγιον ἐκεῖνος νὰ τοὺς κρίνῃ.</p>

			<p>Ὁ κάθε ἕνας ἔλεγε· ἡ λίμνη εἶν᾿ δικιά του,<br>
			ὁ ἕνας τὸν ἄλλο μίσησε γιὰ τὰ συμφέροντά του.</p>

			<p>Ὁ ἅγιος σὰν τἄκουσε τοὺς σύστησε εἰρήνη,<br>
			αὐτοὶ ἐξαγριώθηκαν, θηρία εἶχαν γίνει.</p>

			<p>Ἑτοιμαζόταν πόλεμο ν᾿ ἀρχίσουνε καὶ μάχη,<br>
			μὲ δίχως τότε τοῦ Θεοῦ ὁ φόβος νὰ ὑπάρχει.</p>

			<p>Ὁ ἅγιος σὰν τ᾿ ἄκουσε στὴ λίμνη εἶχε πάει,<br>
			γονάτισε, προσεύχεται, Θεὸν παρακαλάει.</p>

			<p>Τὴν νύκτα προσευχήθηκε καὶ τὸ πρωὶ πρὶν φέξῃ,<br>
			ἡ λίμνη ἔμεινε ξερὴ σὰν νὰ μὴν εἶχε βρέξει.</p>

			<p>Τὰ ἀδέλφια ὅταν εἴδανε τοῦ ἁγίου τὸ θαῦμα,<br>
			τότε μαζὶ εἰρηνικὰ ἐζήσανε ἀντάμα.</p>

			<p>Πρίν κοιμηθῇ ὁ ἅγιος, προεῖδε θάνατό του,<br>
			μετὰ ἀπὸ τὸν κόπο του καὶ μόχθων ἰδικῶν του.</p>

			<p>Καὶ πάλι κάνει προσευχὴ διὰ τὸ ποίμνιόν του,<br>
			νὰ ζήσουνε θεάρεστα σὰν βίον ἰδικόν του.</p>

			<p>Σὲ ξένο μνῆμα νὰ ταφῇ εἶπε στὸν κληρικό του,<br>
			γιατὶ στὴ γῆ δὲν εἴχενε ποτὲ πράγμα δικό του.</p>

			<p>Ἕνα ποθοῦσε στὴ ζωὴ πτωχότατος νὰ γίνῃ,<br>
			καὶ τοῦ τὸ χάρισε ὁ Θεὸς μὲ τὴν ἀκτημοσύνη.</p>

			<p>Τὸ ὄνομα «θαυματουργός» ἔδωσαν τοῦ ἁγίου,<br>
			ποὺ οἱ πατέρες θαύμαζαν τὸν βίον Γρηγορίου.</p>

			<p>Δεκάτη ἑβδόμη τὸν τιμᾶ τοῦ μήνα Νοεμβρίου,<br>
			ἡ ἐκκλησία τοῦ Χριστοῦ τὴν μνήμη τοῦ ἁγίου.</p>

			<p>Ὦ ἅγιε Γρηγόριε, γρηγόρισε τὸν νοῦ μας,<br>
			νὰ κάνομε τὸ θέλημα Κυρίου τοῦ Θεοῦ μας.</p>

			</td>
		</tr>
	</table>
</div>

<hr>

</body>

</html>