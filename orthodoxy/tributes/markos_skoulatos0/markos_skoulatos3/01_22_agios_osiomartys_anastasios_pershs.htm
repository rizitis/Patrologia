<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Οσιομάρτυς Αναστάσιος ο Πέρσης</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Ὁσιομάρτυς Ἀναστάσιος ὁ Πέρσης</h1>

<p style="text-align: center">22 Ἰανουαρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Γεννήθηκε ὁ Ἅγιος, εἰς χώρα τῆς Περσίας,<br>
			ἦταν υἱὸς ἑνὸς σοφοῦ καὶ πρώτου τῆς μαγείας.</p>

			<p>Εἶχε μαζέψει μαθητάς, ἀλλὰ καὶ τὸν υἱόν του,<br>
			τοῦ εἶχε βάλει ἄριστα, μέσα στὸ σπιτικό του.</p>

			<p>Οἱ Πέρσες ἐξεστράτευσαν τὴν ἐποχὴ ἐκείνη,<br>
			ἐκυρίευσαν Ἱερουσαλὴμ κι ὅλη τὴν Παλαιστίνη.</p>

			<p>Ἐπῆραν σκεύη ἱερὰ ποὺ εἴχανε ἀξία,<br>
			μὰ καὶ τὸν Τίμιο Σταυρό, τὸν πῆγαν στὴν Περσία.</p>

			<p>Ἑξακόσια δέκα τέσσερα ἦν ἡ ἡμερομηνία,<br>
			ποὺ στὴν Περσία ἤκμαζε ἡ εἰδωλολατρία.</p>

			<p>Θαύματα ὁ Τίμιος Σταυρὸς κάνει εἰς τὴν Περσία,<br>
			τὴν ἀθεΐα διέλυσε, ἀλλὰ καὶ τὴν μαγεία.</p>

			<p>Φεγγοβολοῦσε κι ἄστραφτε μὲ χάρι τοῦ Κυρίου,<br>
			γιὰ τὶς ψυχὲς ποὺ πίστευαν λόγια Εὐαγγελίου.</p>

			<p>Ῥωτοῦσε ὁ Ἀναστάσιος τὴν ἐποχὴ ἐκείνη,<br>
			διὰ τὴν πίστι τοῦ Χριστοῦ, ὀρθόδοξος νὰ γίνῃ.</p>

			<p>Ἔμαθε πῶς γεννήθηκε ἀπὸ τὴν Παναγία,<br>
			σταυρώθηκε, ἀναστήθηκε γιὰ κόσμου σωτηρία!</p>

			<p>Τότε μὲ ἀγαλλίασι καὶ μὲ χαρὰ μεγάλη,<br>
			εἶχε λαχτάρα στὴν καρδιά, Χριστὸ μέσα νὰ βάλῃ.</p>

			<p>Φεύγει γιὰ Ἱεράπολη, πατρίδα του ἀρνήθη,<br>
			εὔρηκε Πέρση χριστιανὸ τὸν κάλεσε στὸ σπίτι.</p>

			<p>Τὸν Πέρση παρακάλεσε γιὰ νὰ τὸν βοηθήσῃ,<br>
			θέλει νὰ γίνῃ χριστιανός, αὐτὸς νὰ τὸν βαφτίσῃ.</p>

			<p>Ζωγραφισμένους ἅγιους βλέπει στὴν ἐκκλησία,<br>
			ἐρώταγε τοὺς χριστιανοὺς γιὰ τὴν Ὀρθοδοξία.</p>

			<p>Πῆγε Ἱεροσόλυμα σὰν διψασμένο ἐλάφι,<br>
			θέλει ἐκεῖ νὰ βαπτιστῇ, γιὰ τὸν Χριστὸ νὰ μάθῃ.</p>

			<p>Εὑρῆκε ἕναν πρεσβύτερο, τὸν λέγανε Ἠλία,<br>
			θέλω νὰ γίνω χριστιανός, τοὖπε στὴν ὁμιλία.</p>

			<p>Ἐκεῖνος τὸν ὁδήγησε τότε στὸν Πατριάρχη,<br>
			τὸν βάπτισε μὲ ὄνομα Ἀναστασίου νἄχῃ.</p>

			<p>Ὀκτὼ ἡμέρες κάθισε μὲ τὸν παπᾶ Ἠλία,<br>
			καὶ τώρα ὁ Ἀναστάσιος τοῦ κάνει ἱκεσία.</p>

			<p>Θέλει νὰ γίνῃ μοναχὸς καὶ νὰ καλογερέψῃ,<br>
			ἀφοῦ ἐβαπτίστη στὸν Χριστό, νἄχῃ μαζί του σχέσι.</p>

			<p>Πατὴρ Ἠλίας δέχτηκε, δὲν τοῦ χαλᾶ χατίρι,<br>
			τέσσερα στάδια μακρυὰ ἦταν τὸ μοναστήρι.</p>

			<p>Σὰν πῆγε ὁ Ἀναστάσιος ἐκεῖ στὸ μοναστήρι,<br>
			τὸν δέχτηκε ὁ ἡγούμενος, τοῦ ἔμαθε τὸ ψαλτήρι.</p>

			<p>Ἡγούμενος χειροτονεῖ τότε τὸν Ἀναστάση,<br>
			καλόγερο τὸν ἔκανε, εἰς τὴν μονὴ νὰ κάτσῃ.</p>

			<p>Θαυμάσια διαγωγὴ δείχνει στὸ μοναστήρι,<br>
			ἐχάρηκε ὁ ἡγούμενος, μὰ καὶ οἱ καλογῆροι.</p>

			<p>Ἐκεῖ διακονήματα τότε τοῦ δίνουν δύο<br>
			τὸν κῆπο νὰ καλλιεργῇ, νἆν᾿ καὶ στὸ μαγειρεῖο.</p>

			<p>Στὰ δύο διακονήματα ἔδειχνε προθυμία<br>
			ἤτανε πάντοτε παρὼν καὶ στὴν Ἀκολουθία.</p>

			<p>Εἶχε μεγάλη εὐλάβεια στοὺς βίους τῶν Ἁγίων,<br>
			καὶ πρόσεχε θεάρεστα τὸν ἰδικόν του βίο.</p>

			<p>Διάβαζε ὁ Ἀναστάσιος τροπάρια Μαρτύρων,<br>
			τὰ μάτια του ἐγίνοντο βρύσες πολλῶν δακρύων.</p>

			<p>Χρόνια ἑπτὰ ἐκάθισε ἐκεῖ στὸ μοναστήρι,<br>
			μαζὶ μὲ τὸν ἡγούμενο καὶ ἄλλοι καλογῆροι.</p>

			<p>Δὲν ἄντεξε ὁ διάβολος μεγάλην ἀρετήν του,<br>
			ὅ,τι κακὸ κι ἀνώφελο βάζει στὴν κεφαλή του.</p>

			<p>Τοῦ ἔφερνε καλοπέρασι ὁποὖχε στὴν Περσία,<br>
			ἀλλὰ καὶ τὸν πατέρα του ποὺ εἶχε τὴν μαγεία.</p>

			<p>Ἤτανε ὁ Ἀναστάσιος ἄγρυπνος στρατιώτης,<br>
			καὶ τὶς παγίδες σατανᾶ ἀπέφευγε ἐν πρώτοις.</p>

			<p>Κατάφευγε στὴν προσευχή, ἐζήταγε βοήθεια,<br>
			ἀπὸ τὸν Ἰησοῦ Χριστὸ ποὺ εἶναι ἡ Ἀλήθεια.</p>

			<p>Πήγαινε στὸν πνευματικὸ μὲ δάκρυα στὰ μάτια,<br>
			καὶ γκρέμιζε τοῦ σατανᾶ τοὺς πύργους τὰ παλάτια.</p>

			<p>Προσεύχονταν οἱ μοναχοὶ μέσα στὴν ἐκκλησία,<br>
			τὸν ἄφησε ὁ διάβολος καὶ εἶχεν ἡσυχία.</p>

			<p>Ὅραμα στέλνει ὁ Θεὸς τότε στὸν Ἀναστάση,<br>
			τοῦ εἶπε πὼς μαρτύριο κοντά του εἶχε φτάσει.</p>

			<p>Αὐτὸ τὸ εἶπε ὁ Ἅγιος καὶ στὸν διδάσκαλό του<br>
			πὼς εἶδε ὅραμα Θεοῦ γιὰ τὸ μαρτύριό του.</p>

			<p>Ποθοῦσε τὸ μαρτύριο τότε ὁ Ἀναστάσης<br>
			ἔφυγε ἀπὸ τὴν μονή, Καισάρεια νὰ φτάσῃ.</p>

			<p>Πρὶν φύγῃ ἐκοινώνησε τὴν Θεία Εὐχαριστία,<br>
			καὶ πῆρε δύναμι Χριστοῦ, πνευματικὴ εὐρωστία.</p>

			<p>Μάγους πολλοὺς ἀντάμωσε σὰν πῆγε στὴν Περσία,<br>
			καὶ τοὺς ἐκαυτηρίασε πὼς εἶναι ἁμαρτία.</p>

			<p>Τοὺς εἶπε μαγεία στὸ ἑξῆς μὴν κάνουνε καθόλου,<br>
			ποὺ πρὶν τὰ ἔκανα κι ἐγώ, ἐνέργεια διαβόλου.</p>

			<p>Ἐσεῖς μετανοήσετε, ἀφῆστε τὴ μαγεία,<br>
			ἐπίστευσε, βαπτίστηκε εἰς τὴν Ὀρθοδοξία.</p>

			<p>Τὴν ὥρα ποὺ συμβούλευε ἄλλους γιὰ τὴν μαγεία,<br>
			ἐπέρασε ἐκεῖ κοντὰ μιὰ νέα συμμορία.</p>

			<p>Βίαια τὸν ἁρπάξανε καὶ τὸν ἐφυλακίσαν,<br>
			κι ἀπὸ ἐκεῖ ξεκίνησαν τὰ βάσανα τὰ τόσα.</p>

			<p>Στὸν ἄρχοντα τὸν τύραννο τὸν πᾶν᾿, τὸν ἐξετάζει,<br>
			ν᾿ ἀρνηθῇ τὴν πίστι του αὐτὸς τὸν διατάζει.</p>

			<p>Τοῦ λέγει ὁ Ἀναστάσιος· ἤμουνα μάγος πρῶτα,<br>
			μὰ τώρα βρῆκα τὴν χαρὰ εἰς τοῦ Χριστοῦ τὴν πόρτα.</p>

			<p>Ὅσο μιλοῦσε ὁ τύραννος, ἄκουε στὸ αὐτί του,<br>
			ἔκανε ὁ Ἀναστάσιος κρυφὰ τὴν προσευχή του.</p>

			<p>Ἄρχισαν τὰ μαρτύρια διὰ τὸν Χριστομάρτυ,<br>
			κάτω στὴν γῆ τὸν ἔριξαν, τὸν ἔδερναν στὴν πλάτη.</p>

			<p>Τὸν ξαναβάζουν φυλακὴ ν᾿ ἀλλαξοπιστήσῃ,<br>
			τὰ ψεύτικα τὰ εἴδωλα νὰ πάῃ νὰ προσκυνήσῃ.</p>

			<p>Τὸν ἐρωτᾶ ὁ Ἅγιος· ποιοὺς θέλει νὰ τιμήσῃ;<br>
			ἣλιο φεγγάρι κι ἄλογο, τοῦ εἶπε γιὰ νὰ ζήσῃ.</p>

			<p>Τότε ἀκούει ἄφοβα ἀπὸ τὸν Ἀναστάση<br>
			τιμῶ καὶ προσκυνῶ Θεὸν ποὺ ἔκτισε τὴν πλάσι.</p>

			<p>Ἐνίκησε τὸν τύραννο, ποὺ τοὖπε τὴν ἀλήθεια,<br>
			γαιτὶ τ᾿ ἀρχόντου συμβουλὴ ἤτανε παραμύθια.</p>

			<p>Τὸν ξαναβάζει φυλακή, εἶναι ἁλυσοδεμένος,<br>
			τὸν ἐνισχύαν χριστιανοὶ ποὺ ἦταν φυλακισμένος.</p>

			<p>Τὴν μέρα τὸν ἐφόρτωναν πέτρες γιὰ ἀγγαρία,<br>
			τὴν νύκτα μέσ᾿ στὴν φυλακὴ ἔκανε ψαλμωδία.</p>

			<p>Τὸν ἅγιον ὡδήγησαν πάλι στὸν βασιλέα·<br>
			τὸν ἐρωτᾶ γιὰ πίστι του, νὰ τοὺς τὰ εἰπῇ ὡραῖα.</p>

			<p>Τοὺς εἶπε· μάγος ἤμουνα σὲ ψεύτικη θρησκεία,<br>
			καὶ τώρα ἐφωτίστηκα μὲ τοῦ Χριστοῦ θρησκεία.</p>

			<p>Ἐσεῖς εἶστε ἀνόητοι καὶ πάρτε το χαμπάρι,<br>
			ποὺ προσκυνᾶτε τὴ φωτιά, τὸν ἥλιο, τὸ φεγγάρι.</p>

			<p>Ὁ ἅγιος δὲν μετανοεῖ, τὸν εἴχανε ξαπλώσει,<br>
			κτυποῦν τὸ σῶμα δυνατά, νὰ τσακιστῇ, νὰ λιώσῃ.</p>

			<p>Τὸν ξανακλείνουν φυλακὴ γιὰ νὰ μετανοήσῃ,<br>
			μὰ τὸν γλυκὺν τὸν Ἰησοῦ δὲν πρόκειται ν᾿ ἀφήσῃ.</p>

			<p>Ὁ βασιλιὰς τὰ λόγια του εἶδε πᾶνε χαμένα·<br>
			ὁ Ἅγιος τὴν πίστι του τὴν εἶχε σιδερένια.</p>

			<p>Καὶ τότε ἐδιέταξε νὰ τὸν ἀποκεφαλίσουν,<br>
			καὶ ἑβδομήντα χριστιανούς, οὔτε αὐτοὶ νὰ ζήσουν.</p>

			<p>Τοὺς ὁδηγοῦν ὅλους μαζὶ κοντὰ σ᾿ ἕνα ποτάμι,<br>
			τοὺς ἔπνιγαν μ᾿ ἕνα σχοινὶ κι ἕνα χοντρὸ καλάμι.</p>

			<p>Γελούσανε ἀναίσθητα ποὺ πνίγαν τοὺς ἀνθρώπους,<br>
			μαρτύρησαν γιὰ τὸν Χριστὸ σὲ ὁρισμένους τόπους.</p>

			<p>Ἔλεγαν καὶ στὸν Ἅγιο ποὺ ἦταν στὸ ποτάμι,<br>
			τὸ θέλημα τοῦ βασιλιᾶ ἂν ἤθελε νὰ κάμῃ.</p>

			<p>Ὁ Ἅγιος προσεύχεται γιὰ νὰ εὐχαριστήσῃ<br>
			Θεὸν ποὺ τὸν ἀξίωσε γι᾿ Αὐτὸν νὰ μαρτυρήσῃ.</p>

			<p>Ἔπειτα εἰς τὸν τύραννο, τοῦ μίλησε ἀκόμα<br>
			πὼς θυσιάζει στὸν Χριστὸ τὸ ἰδικόν του σῶμα.</p>

			<p>Τελείωσε κι ἔκανε τὴν προσευχή του πάλι,<br>
			ἔκλινε τότε πρὸς τὴν γῆν, τοῦ κόψαν τὸ κεφάλι.</p>

			<p>Εἴκοσι δύο ἤτανε τότε Ἰανουαρίου,<br>
			ποὺ τὸ κεφάλι ἔκοψαν Πέρσου Ἀναστασίου.</p>

			<p>Τὸ πήγανε στὸ βασιλιὰ νὰ τὸ διαπιστώσῃ,<br>
			ἦταν ῾μοβόρος, ἄπιστος, κι εἶχε κακία τόση.</p>

			<p>Σὲ μοναστήρι ἔθαψαν λείψανα τοῦ Ἁγίου,<br>
			ποὺ εἶχαν μοναχοὶ τοῦ Μάρτυρος Σεργίου.</p>

			<p>Οἱ στρατιῶτες συζητοῦν περὶ λειψάνου ὅλου<br>
			καὶ τὰ σκυλιὰ τὸ σέβονταν, δὲν τ᾿ ἄγγιξαν καθόλου.</p>

			<p>Ἄλλος εἶδε ἀπὸ ψηλὰ ἕνα λαμπρὸ ἀστέρι,<br>
			εἰς τοῦ Ἁγίου λείψανο Θεὸς τὸ εἶχε φέρει.</p>

			<p>Ἄνθρωποι διηγότανε κηρύγματα Ἁγίου,<br>
			πολλοὶ πιστέψαν στὸ Χριστό, μὲ χάριν τοῦ Κυρίου.</p>

			<p>Στὴ φυλακὴ τὸν Ἅγιο τὸν εἴχανε κλεισμένο,<br>
			μαζὶ μὲ ἄλλους χριστιανοὺς μὰ ἁλυσοδεμένο.</p>

			<p>Τοὺς εἶπε γιὰ τὸ τέλος του, ὅτι θὰ μαρτυρήσῃ,<br>
			καὶ γιὰ τὴν πίστι τοῦ Χριστοῦ τὸ αἷμα του θὰ χύσῃ.</p>

			<p>Θὰ φονευθῇ ὁ βασιλιάς, τοὺς εἴπενε σὲ κάποιους,<br>
			οἱ χριστιανοὶ θὰ φύγουνε διὰ δικούς τους τόπους.</p>

			<p>Αὐτοὶ ἐδιηγήθηκαν τὰ λόγια τοῦ Ἁγίου,<br>
			στὸ μοναστήρι βρέθηκαν Σεργίου τοῦ Ἁγίου.</p>

			<p>Ὡραῖος εἶν᾿ ὁ βίος του τοῦ Ἀναστασίου Πέρση,<br>
			σὰν διαβαστῇ μὲ σεβασμό, τῶν χριστιανῶν ἀρέσει.</p>

			<p>Ὦ Ἅγιε Ἀναστάσιε, Ὁσιομάρτυς Πέρση,<br>
			προσεύχου, στὸν παράδεισο νὰ ἀξιωθοῦμε θέσι.</p>

			</td>
		</tr>
	</table>
</div>

<hr>

</body>

</html>