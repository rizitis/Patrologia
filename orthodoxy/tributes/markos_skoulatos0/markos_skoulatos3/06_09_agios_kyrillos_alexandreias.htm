<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Κύριλλος Αλεξανδρείας</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Κύριλλος Ἀλεξανδρείας</h1>

<p style="text-align: center">9 Ἰουνίου καὶ 18 Ἰανουαρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Στὴν πόλι Ἀλεξάνδρεια ὁ Ἅγιος ἐγεννήθη,<br>
			γονεῖς του ἦσαν εὐσεβεῖς, χρηστῶς ἐγαλουχήθη.</p>

			<p>Ὁ θεῖος του Θεόφιλος ἤτανε πατριάρχης<br>
			στὴν πόλι Ἀλεξάνδρεια ἐκεῖ ὡς ποιμενάρχης.</p>

			<p>Εἶδε σ᾿ αὐτὸν ὁ θεῖος του ἐνάρετη σοφία,<br>
			τὸν θέτει ἀρχιδιάκονο μέσ᾿ στοῦ Χριστοῦ Ἐκκλησία.</p>

			<p>Ὅταν χειροτονήθηκε ὁ Κύριλλος ἐκεῖνος<br>
			ἤτανε μέσ᾿τὴν ἐκκλησιὰ σὰν μυρωμένος κρίνος.</p>

			<p>Σὰν πέθανε ὁ Θεόφιλος ποὺ ἦταν πατριάρχης<br>
			ἐψήφισαν τὸν Κύριλλον τὴν Ἐκκλησία νὰ ἄρχῃ.</p>

			<p>Ἔδιωξε τοὺς αἱρετικοὺς μέσα ἀπ᾿ τὴν Ἀλεξάνδρεια<br>
			ὡσὰν τοὺς λύκους γρύλλιζαν εἰς τοῦ Χριστοῦ τὴν μάνδρα.</p>

			<p>Ἐνάντια ἐκήρυτταν γιὰ τὴν Ὀρθοδοξία,<br>
			αἵρεσιν ὑπεστήριζαν καὶ τὴν κακοδοξία.</p>

			<p>Ἔλεγαν ἂν ὁ χριστιανὸς θανάσιμα ἁμαρτήσῃ,<br>
			ἐφόσον ζῇ στὴν Ἐκκλησιὰ νὰ μὴν ξαναπατήσῃ.</p>

			<p>Πρέπει νὰ ξαναβαπτιστῇ ἄνθρωπος ποὔχει πέσει,<br>
			θανάσιμο ἁμάρτημα Θεὸς νὰ τοῦ συγχωρέσῃ.</p>

			<p>Δεύτερο γάμο ὀνόμαζαν οἱ αἱρετικοὶ μοιχεία<br>
			αὐτοὶ δὲν ἐφαρμόζανε Χριστοῦ τὴν Ἐκκλησία.</p>

			<p>Κοντὰ στὴν Ἀλεξάνδρεια ὑπῆρχε ἕνας τόπος<br>
			κατοίκησαν δαιμόνια γιὰ φόβο τῶν ἀνθρώπων.</p>

			<p>Προσεύχεται ὁ Ἅγιος εἰς τὸν Θεὸν νὰ δώσῃ<br>
			τὴν θεϊκή του δύναμι, δαίμονες νὰ ἐξοντώσῃ.</p>

			<p>Ὁ παντοδύναμος Θεὸς τὸν ἄγγελο Του στέλνει<br>
			στὸν ὕπνο του ὁ Κύριλλος παραγγελία παίρνει.</p>

			<p>Τὰ ἅγια λείψανα νὰ πᾶνε ἐκεῖ Ἁγίων Ἀναργύρων<br>
			Κύρου καὶ Ἰωάννου νὰ θυμιασθοῦν τριγύρω.</p>

			<p>Ἄγγελος τότε ἐκτέλεσε εὐθὺς παραγγελία<br>
			καὶ στῶν Ἁγίων ὄνομα ἔκτισε ἐκκλησία.</p>

			<p>Ἐφύγαν τὰ δαιμόνια ποὺ ἤτανε τριγύρω<br>
			ὁ κόσμος παίρνει ἰάματα Ἁγίων Ἀναργύρων.</p>

			<p>Ἀφοῦ ἐδίωξε τοὺς δαίμονες, ἔγιναν φευγαλέοι,<br>
			ἦσαν ἐκεῖ ἄλλοι ἐχθροί, μισόχριστοι ἑβραῖοι.</p>

			<p>Ὁ Ἅγιος τοὺς συμβούλευσε γιὰ νὰ σωφρονιστοῦνε<br>
			μὰ ἔγιναν χειρότεροι, Ἅγιον δὲν ἀκοῦνε.</p>

			<p>Ἐφόνευσαν τοὺς χριστιανοὺς μὲ ξίφη, μὲ μαχαίρια,<br>
			τοὺς ἔκοβαν τὴν κεφαλή, τὰ πόδια καὶ τὰ χέρια.</p>

			<p>Λυπήθηκε ὁ Ἅγιος γι᾿ αὐτὰ τὰ γεγονότα<br>
			καὶ τοῦ ἐπάρχου ἔκανε παράπονά του πρῶτα.</p>

			<p>Ὁ ἔπαρχος δὲν ἦταν χριστιανός, τὸν ἅγιο μισοῦσε,<br>
			καὶ τοὺς ἑβραίους πάντοτε αὐτὸς τοὺς βοηθοῦσε.</p>

			<p>Ἐπάρχου εἶδε ὁ Ἅγιος τὴν ἀδιαφορία,<br>
			καὶ τοὺς ἑβραίους ἔδιωξε ἀπ᾿ τὴν Ἀλεξανδρεία.</p>

			<p>Οἱ μοναχοὶ σὰν τἄμαθαν στὰ μέρη τῆς Νιτρίας<br>
			ἀμέσως ὅλοι ἔφτασαν εἰς πόλι Ἀλεξανδρείας.</p>

			<p>Ἤτανε εἰς τὸν ἀριθμὸ περίπου πεντακόσιοι,<br>
			τοῦ Πατριάρχου ἐνίσχυσι τιμὴ ἔδειξαν τόση.</p>

			<p>Οἱ ἑβραῖοι ἀποθρασύνθηκαν, πῆραν μεγάλο θάρρος<br>
			κι ἦσαν ἐχθροὶ θανάσιμοι τῶν χριστιανῶν εἰς βάρος.</p>

			<p>Ἐτόλμησαν κι ἔκαναν μιὰ παρανομία,<br>
			ποὺ γιὰ τοὺς ὀρθοδόξους ἦταν πολλὰ ἀγρία.</p>

			<p>Κατασκευάσανε σταυρό, στὴ γῆ τὸν ἐκαρφῶσαν,<br>
			κι ἕνα χριστιανικὸ παιδὶ ἐπάνω του ἐσταυρῶσαν.</p>

			<p>Τὸ ἐγύμνωσαν, τὸ ἔφτυναν, καὶ τὸ περιγελοῦσαν,<br>
			ἀπὸ τὸ ξύλο τὸ πολύ, νεκρὸ τὸ κουβαλοῦσαν.</p>

			<p>Τότε ὁ θεῖος Κύριλλος τἆπε στὸν βασιλέα,<br>
			ὅλους τοὺς ἐτιμώρησε ὁ ἄρχοντας ὡραῖα.</p>

			<p>Ὁ διάβολος δὲν σταματᾶ, εἶναι ἐχθρὸς ἁγίου,<br>
			παρουσιάζει αἵρεσι βλάσφημη Νεστορίου.</p>

			<p>Τὸν Κύριον Ἰησοῦν Χριστὸν ἄνθρωπο λέγει μόνον,<br>
			διότι τὸν ἐσαγήνευσαν τὰ δίχτυα τῶν δαιμόνων.</p>

			<p>Τὴν Παναγία Δέσποινα ἔλεγε Χριστοτόκο,<br>
			ὅτι ἐγέννησε ἄνθρωπο κι ὄχι Θεοτόκο.</p>

			<p>Ἡ Ἐκκλησία ταράχτηκε μὲ αἵρεσι Νεστορίου,<br>
			ὡς ἔγινε πρωτύτερα στὴν ἐποχὴ τοῦ Ἀρείου.</p>

			<p>Λυπήθηκε ὁ Ἅγιος γιὰ αἵρεσι Νεστορίου,<br>
			γράμματα συμβουλευτικὰ ἔγραψε τοῦ ἰδίου.</p>

			<p>Ὁ ἀσεβὴς Νεστόριος τὰ γράμματα διαβάζει,<br>
			εἶχεν ὑπερηφάνεια, κακὸ στὸ νοῦ του βάζει.</p>

			<p>Ξανάγραψε ὁ ἅγιος γράμματα Νεστορίου,<br>
			τὸν ἔκρινε δριμύτατα τὸ στόμα τοῦ Ἁγίου.</p>

			<p>Διάφορες ἐπιστολὲς γράφει στὴν πόλι γύρω,<br>
			στ᾿ ἀνάκτορο τοῦ βασιλιᾶ καὶ στὶς μονὲς τριγύρω.</p>

			<p>Ἀφοῦ εἶχε πάρει ἔκτασι ἡ αἵρεσι Νεστορίου,<br>
			ἔπρεπε νὰ διορθωθῇ στὴν Ἐκκλησία Κυρίου.</p>

			<p>Ὁ Θεοδόσιος ὁ μικρὸς ἤτανε βασιλέας<br>
			καὶ τότε ἐκανόνισε τὰ πράγματα ὡραῖα.</p>

			<p>Εἶπε, ἡ Τρίτη Σύνοδος στὴν Ἔφεσσο νὰ γίνῃ,<br>
			τὸ τετρακόσια τριάντα ἕνα ἤτανε τὴν ἐποχὴ ἐκείνη.</p>

			<p>Πατριάρχες ἐπήγανε ἀπ᾿ τὰ πατριαρχεῖα<br>
			ὁ Ἅγιος ὁ Κύριλλος εἶχε τὰ πρωτεῖα.</p>

			<p>Διακόσιοι τότε ἐπίσκοποι, στὴν Ἔφεσο νὰ γίνῃ,<br>
			Ὀρθοδοξία ἔλαμψε καὶ ἡ δικαιοσύνη.</p>

			<p>Δογμάτισε ὁ Ἅγιος κι οἱ ἅγιοι πατέρες,<br>
			τὸ φῶς Θεοῦ ἐκήρυξαν τὶς πονηρὲς ἡμέρες.</p>

			<p>Ἔκαναν ὅλοι προσευχὴ κι εἶπαν μὲ ἕνα στόμα<br>
			ἐδίκασαν Νεστόριο κι αἱρετικοὺς ἀκόμα.</p>

			<p>Ἕνας εἰς τὴν ὑπόστασην ἦν Ἰησοῦς Χριστός μας<br>
			τέλειος εἶναι ὡς Θεός, τέλειος ἄνθρωπός μας.</p>

			<p>Ἡ Παναγία Δέσποινα ὑπάρχει Θεοτόκος<br>
			Θεοῦ υἱὸν ἐγέννησε στῆς Βηθλεὲμ τὸν τόπο.</p>

			<p>Στὴν Ἔφεσσο ποὺ βρέθηκαν ὀρθόδοξοι κι ἄλλοι<br>
			τὴν Θεοτόκον ἔβγαλαν εἶχαν χαρὰ μεγάλη.</p>

			<p>Ἐσάπησε τὸ σῶμα του τότε τοῦ Νεστορίου<br>
			ἐτιμωρήθηκε κι αὐτὸς σὰν τότε τοῦ Ἀρείου.</p>

			<p>Σὰν τελείωσε ἡ Σύνοδος, ὁ Ἅγιος ἐτιμᾶτο,<br>
			ἡ Τρίτη Οἰκουμενικὴ θαύματα διηγᾶτο.</p>

			<p>Σὰν πέθανε ὁ Νεστόριος, τότε οἱ ὀπαδοί του<br>
			συκοφαντοῦν τὸν Ἅγιο, τὰ ἔβαλαν μαζί του.</p>

			<p>Ὁ βασιλιὰς στὴ φυλακὴ τὸν εἶχε κλεισμένο,<br>
			μὲ ἁλυσίδες σίδερα βαριὰ τιμωρημένο.</p>

			<p>Ὅταν ἀλήθεια ἔμαθε, ἔκανε ἀνακρίσεις,<br>
			τοῦ ἔδωσε τὸν θρόνο του κι ὀπαδοὺς ἐπίσης.</p>

			<p>Κι ὅλους τοὺς αἱρετικοὺς ἔκανε ἐξορία<br>
			ποὺ τοῦ Ἁγίου ἐζήτησαν τότε τὴν τιμωρία.</p>

			<p>Ἀγώνα εἶχε ὁ Ἅγιος γιὰ τὴν Ὀρθοδοξία,<br>
			καὶ ἔγραψε ψυχωφελῆ ὀρθόδοξα βιβλία.</p>

			<p>Θρόνο στὴν Ἀλεξάνδρεια εἶχε τριάντα χρόνια<br>
			παράδειγμα στοὺς χριστιανοὺς τοὺς ἄφησε αἰώνια.</p>

			<p>Τὸ τέλος του ὅταν ἔφτασε παρέδωσε ψυχή του<br>
			τὸν Κύριον Ἰησοῦ Χριστὸ λάτρευε στὴν ζωή του.</p>

			<p>Ἁγία του ψυχὴ παρέδωσε ἐννέα Ἰουνίου<br>
			ἐτότε εἶναι ἀκριβῶς κοίμηση τοῦ Ἁγίου.</p>

			<p>Τὸν μήνα Ἰανουάριο 18 τιμᾶ ἡ Ἐκκλησία<br>
			Κυρίλλου ἑορτὴ γιὰ τὴν ἑξῆς αἰτία.</p>

			<p>Ἀνέβηκε στὴν Ἔφεσσο ἀπὸ Ἀλεξανδρεία<br>
			ἔγινε ἡ Τρίτη Σύνοδος καὶ ἦταν ἡ αἰτία.</p>

			<p>Γι᾿ αὐτὸ τιμᾶ τὴν μνήμη του τότε ἡ Ἐκκλησία<br>
			ποὺ ὁμολόγησε Χριστὸ μαζὶ καὶ Παναγία.</p>

			<p>Τιμὴ Ἁγίου ἔκανε τότε ἡ Παναγία<br>
			ἐκείνη τότε πρόφθασε Κυρίλλου τὴν κηδεία.</p>

			<p>Γιατὶ τότε στὴν Ἔφεσο Σύνοδο εἶχε συγκροτήσει<br>
			ἐδίκασε Νεστόριο ποὺ εἶχε βλαστημήσει.</p>

			<p>Τώρα ἡ ψυχή του βρίσκεται μὲ τοὺς ἀγγέλους ὅλους,<br>
			προφῆτες καὶ τοὺς μάρτυρες καὶ δώδεκα Ἀποστόλους.</p>

			<p>Τοὺς λύκους ὅλους ἐδίωξε ἀπὸ τὴν Ἐκκλησία<br>
			ἐδίκασε τὴν αἵρεσι, τίμησε Ὀρθοδοξία.</p>

			<p>Ἅγιε Κύριλλε, Θεοῦ πάντοτε ἱκεσία,<br>
			δέηση κάνε στὸν Θεὸ γιὰ τὴν Ὀρθοδοξία.</p>

			</td>
		</tr>
	</table>
</div>

<hr>

</body>

</html>