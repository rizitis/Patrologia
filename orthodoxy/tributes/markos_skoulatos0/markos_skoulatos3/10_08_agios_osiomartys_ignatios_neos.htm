<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Άγιος Οσιομάρτυς Ιγνάτιος ο Νέος</title>
<link rel="stylesheet" type="text/css" href="../styles.css">
</head>

<body lang="el">

<h1>Ἅγιος Ὁσιομάρτυς Ἰγνάτιος ὁ Νέος</h1>

<p style="text-align: center">8 Ὀκτωβρίου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td>
			<p>Ὁ Ἅγιος γεννήθηκε στὸ κράτος Βουλγαρία<br>
			Γεώργιος ὁ πατέρας του μητέρα του Μαρία.</p>

			<p>Μικρὸ ποὺ ἦταν τὸ παιδὶ τὸ λέγαν Ἰωάννη,<br>
			πῆγαν στὴν Φιλιππούπολη γράμματα νὰ μανθάνῃ.</p>

			<p>Ἔμαθε τὰ βουλγάρικα καὶ ἑλληνικὰ ἐπίσης,<br>
			διάβαζε γράμματα ἱερὰ καὶ ἔγινε ντερβίσης.</p>

			<p>Τ᾿ ἄρεσε ἡ μοναχικὴ ζωή, πῆγε σὲ μοναστήρι,<br>
			βρῆκε ἕνα γέροντα αὐστηρό, δὲν τοῦ χαλάει χατήρι.</p>

			<p>Στὸ μοναστήρι κάθησε ἐτότε ἕξι χρόνια,<br>
			ἡμέρα καὶ νύκτα ἐδιάβαζε ἁγίου τὸν κανόνα.</p>

			<p>Ἤτανε ὁ γέροντας σκληρὸς καὶ τόνε τυραννοῦσε,<br>
			μιὰ ἡμέρα δαιμονίστηκε καὶ τὸν πυροβολοῦσε.</p>

			<p>Αὐτὸ πολὺ ἐφόβισε τότε τὸν Ἰωάννη,<br>
			πρὶν τὸν σκοτώσῃ ὁ γέροντας ἔφυγε μάνι-μάνι.</p>

			<p>Ἐπῆγε στὴν πατρίδα του νὰ βρῇ καλὴν ἡμέρα,<br>
			τοῦρκοι αἰχμαλωτήσανε Ἰωάννου τὸν πατέρα.</p>

			<p>Ἀνάγκαζαν τοὺς χριστιανοὺς ἐτότε νά τουρκέψουν,<br>
			στὴν ψεύτικη θρησκεία τους ὅλοι τους νὰ πιστέψουν.</p>

			<p>Ἐπρότειναν χιλίαρχον Ἰωάννου τὸν πατέρα,<br>
			νὰ συλλαμβάνῃ χριστιανοὺς νὰ τοὺς κτυπᾶ μὲ σφαίρα.</p>

			<p>Καὶ ἐκεῖνος τὸ ἀρνήθηκε ὅταν τοὺς εἶπε ὄχι,<br>
			ἐτρύπησαν τὴν δεξιὰ πλευρά του μὲ τὴν λόγχη.</p>

			<p>Καὶ τότε ἀπεφάσισαν γιὰ νὰ μὴν ζήσῃ πάλι,<br>
			οἱ ἄγριοι Ἀγαρηνοὶ τοῦ κόψαν τὸ κεφάλι.</p>

			<p>Κι αὐτὸς ἔγινε μάρτυρας πατέρας Ἰωάννη,<br>
			θὰ πάρῃ ἀπὸ τὸν Χριστὸν τοῦ μάρτυρος στεφάνι.</p>

			<p>Θέριεψαν οἱ Ἀγαρηνοὶ ἐκεῖνες τὶς ἡμέρες,<br>
			τούρκεψαν τὴν γυναίκα του καὶ δύο θυγατέρες.</p>

			<p>Πολὺ τὶς ἐβασάνισαν διὰ νὰ τὶς τουρκέψουν,<br>
			στὴν πίστι τους τὴν ἄθεη τὶς βάλαν νὰ πιστεύσουν.</p>

			<p>Ὁ Ἰωάννης βρέθηκε σὲ τόση δυστυχία,<br>
			μητέρα του καὶ ἀδελφὲς σὲ ἀλλαξοπιστία.</p>

			<p>Βγάζει εὐθὺς τὸ ράσο του, κρύβεται σ᾿ ἕνα σπίτι<br>
			σὲ σεβαστὴ γερόντισσα νὰ τοῦ περάσῃ ἡ λύπη.</p>

			<p>Ἔμαθαν μάνα κι ἀδελφὲς τὴν ἐξαφάνισί του<br>
			ἔστειλαν τούρκους μερικοὺς πρὸς ἀναζήτησί του.</p>

			<p>Τὴν ἄλλη ἡμέρα τὸ πρωῒ φεύγει γιὰ Βουκουρέστι,<br>
			φοβήθηκε τὸ σπίτι του, πολλὰ δεινὰ ὑπέστη.</p>

			<p>Εὐθύμιον τὸν ὅσιον βρίσκει στὴν Ῥουμανία,<br>
			ἔπιασαν ἐν τῷ μεταξὺ πνευματικὴν φιλία.</p>

			<p>Σὰν πέρασε ἀρκετὸς καιρὸς γιὰ Ἅγιον Ὄρος φεύγει,<br>
			στὸν δρόμο ποὺ ἐπήγαινε σὲ τούρκους καταφεύγει.</p>

			<p>Τὸν Ἰωάννη πίεζαν νὰ ἀλλαξοπιστήσῃ,<br>
			ἀμέσως ἐδειλίασεν, τοὺς δίνει ἀπαντήσεις.</p>

			<p>Τώρα νὰ τὸν ἀφήσουνε κι ἀργότερα γυρίζει,<br>
			ἀρνιέται τὴν θρησκείαν του καὶ ἀλλαξοπιστίζει.</p>

			<p>Τὸν ἄφησαν κι ἔφυγαν, πηγαίνει στ᾿ Ἅγιον Ὄρος,<br>
			στοῦ Γρηγορίου τὴ Μονὴ ἔφθασε πεζοπόρος.</p>

			<p>Εὐθύμιος ὁ φίλος του εἶχε ἀλλαξοπιστήσει,<br>
			μὰ ὁμολόγησε Χριστοῦ καὶ εἶχε μαρτυρήσει.</p>

			<p>Ὁ Ἰωάννης ἐχάρηκε ποὺ σώθηκε ἡ ψυχή του,<br>
			στὸ Βουκουρέστι ἐκάθησε πολὺ καιρὸν μαζί του.</p>

			<p>Κατόπιν ὅμως σκέφτηκε ψυχῆς του τὴ ζημία,<br>
			στοὺς τούρκους ὑποσχέθηκε θ᾿ ἀρνιόταν τὴ θρησκεία.</p>

			<p>Ὅταν τὸ σκέφτηκε καλὰ ποὺ τὄειχε λησμονήσει,<br>
			ἐθέλησε γιὰ τὸν Χριστὸν κι αὐτὸς νὰ μαρτυρήσῃ.</p>

			<p>Στὸ Ἅγιον Ὄρος κάθησε ὁποὺ ἦσαν καλογῆροι,<br>
			καὶ ἔγινε τότε μοναχὸς ἐκεῖ στὸ μοναστήρι.</p>

			<p>Ἰγνάτιον ὀνόμασε τότε τὸ ὄνομά του,<br>
			καὶ ἐξομολογήθηκε, εἶπε ἁμάρτημά του.</p>

			<p>Καὶ τώρα ἀπεφάσισε νὰ πάῃ νὰ μαρτυρήσῃ,<br>
			καὶ εἰς τὸν τοῦρκο τὸν πασᾶ Χριστὸν νὰ ὁμολογήσῃ.</p>

			<p>Ἄδεια παίρνει ὁ Ἰγνάτιος ἀπὸ τὸν γέροντά του,<br>
			καὶ μοναχὸν Γρηγόριον τοῦ ἔδωσε συντροφιά του.</p>

			<p>Τὴν Παναγία προσκυνοῦν εἰς τὴν μονὴ Ἰβήρων,<br>
			καὶ εἰς τῆς Λαύρας τὴν μονὴ ἔκαναν ἕνα γύρο.</p>

			<p>Γιὰ τὴν Κωνσταντινούπολι ἔφευγε ἕνα πλοῖο<br>
			Ἰγνάτιος, Γρηγόριος ταξίδευαν κι δύο.</p>

			<p>Τοὺς ὑπεδέχθη χριστιανὸς ποὺ εὑρέθηκε ἐμπρός τους<br>
			καὶ τοὺς ἐφιλοξένησε στὸ ἐργοστάσιό του.</p>

			<p>Μετέλαβε στὴν ἐκκλησιὰ ἁγία Κοινωνία,<br>
			καὶ τότε ἐξεκίνησε νὰ δώσῃ μαρτυρία.</p>

			<p>Ἐγδύθηκε τὰ ράσα του, τούρκικα ἐφοροῦσε,<br>
			μπροστὰ στὰ μάτια τοῦ πασᾶ ἐτότε θὰ πετοῦσε.</p>

			<p>Πῆγε μπροστὰ εἰς τὸν κριτή, τοῦ εἶπε τὴν αἰτία,<br>
			ὅτι ἀρνήθη τὸν Χριστὸν μικρὸς στὴν ἡλικία.</p>

			<p>Ἔβγαλε τὸ σαρίκι του, ποὺ εἶχε στὸ κεφάλι,<br>
			μέσα στὰ πόδια τοῦ κριτοῦ τὸ πέταξε καὶ πάλι.</p>

			<p>Παίρνω τὸν λόγο πίσω μου, Χριστὸν δὲν τὸν ἀρνιέμαι,<br>
			μὲ πίεσαν ποὔμουν παιδί, τὴν ὥρα καταριέμαι.</p>

			<p>Δὲν ἠμποροῦσε ὁ κριτὴς Ἰγνάτιο νὰ πείσῃ,<br>
			ἐθύμωσε ὁ κατάδικος Μωάμεθ εἶχε βρίσει.</p>

			<p>Ἐδῶ θέλω θυσιασθῶ ἐγὼ γιὰ τὸν Χριστόν μου,<br>
			διὰ νὰ ζῶ αἰώνια μαζὶ μὲ τὸν Θεόν μου.</p>

			<p>Τὸν ἔβαλαν στὴν φυλακὴ μὲ βάσανα μεγάλα,<br>
			κατόπιν τὸν ὁδήγησαν σ᾿ ἀγχόνης τὴν κρεμάλα.</p>

			<p>Δὲν δείλιαζε ὁ Ἰγνάτιος καμιὰ δοκιμασία<br>
			καὶ τοῦ Μωάμεθ ἔβριζε τὴν ψεύτικη θρησκεία.</p>

			<p>Βγάζει ἀπόφασι ὁ κριτὴς Ἰγνάτιον νὰ κρεμάσῃ,<br>
			ἀφοῦ βρίζει θρησκεία του, δὲν θέλει θυσιάσῃ.</p>

			<p>Πολὺ ψηλὰ τοῦ κρέμασαν σχοινὶ εἰς τὸν λαιμόν του<br>
			κι ἐτέλειωσεν ὁ Ἅγιος φρικτὸν μαρτύριόν του.</p>

			<p>Ἡμέρα μαρτυρίου του, ὀγδόη Ὀκτωβρίου,<br>
			κι ἡ Ἐκκλησία μας τιμᾶ τὴν μνήμη τοῦ ἁγίου.</p>

			<p>Γρηγόριος σὰν τὸ ἔμαθε ποὺ ἦταν συνοδίτης,<br>
			τὸν προσκυνοῦσε μὲ χαρὰ τότε ὁ ἁγιορείτης.</p>

			<p>Δίνει λεφτὰ στοὺς φύλακες καὶ παίρνει λείψανό του,<br>
			τὸν ἅγιο ἐσήκωσε στὸν ὦμο τὸν δικό του.</p>

			<p>Ἐπῆρε καὶ τὸ λείψανο ὁσίου Εὐθυμίου,<br>
			τὰ ἔθαψε σὲ ἐκκλησιὰ τοῦ Ὄρους τοῦ Ἁγίου.</p>

			<p>Ἰγνάτιε κι Εὐθύμιε κάνετε ἱκεσία<br>
			νὰ βροῦν ἀπὸ τὸν Θεὸν δική του Βασιλεία.</p>

			</td>
		</tr>
	</table>
</div>

<hr>

</body>

</html>
