<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αγία Μεγαλομάρτυς Ξενία</title>
<link rel="stylesheet" type="text/css" href="../styles.css">
</head>

<body lang="el">

<h1>Ἁγία Μεγαλομάρτυς Ξενία</h1>

<p style="text-align: center">3 Μαΐου</p>

<div align="center">
	<table border="0" cellpadding="8" cellspacing="1" id="table2">
		<tr>
			<td><p>Ἅγιους ποὺ δὲν κατέχομεν ἔχει ἡ Ὀρθοδοξία,<br>
			μιὰ ἀπ᾿τοὺς ἄγνωστους αὐτοὺς εἶναι καὶ ἡ Ξενία.</p>

			<p>Ξενία ἐγενήθηκε στῆς Καλαμάτας πόλι,<br>
			εἶναι στὴν Πελοπόννησο καὶ τήνε ξέρουν ὅλοι.</p>

			<p>Γονεῖς της ὀνομάζανε, Νικόλαο πατέρα,<br>
			Δέσποινα τὴν ἐφώναζαν τὴν εὐσεβῆ μητέρα.</p>

			<p>Καταγωγή τους ἤτανε ἀπὸ τὴν Ἰταλία,<br>
			τοὺς εἶχε διώξει ἀπ᾿ ἐκεῖ ἡ εἰδωλολατρία.</p>

			<p>Ἀφοῦ ἐγκαταστάθηκαν στὴν πόλι Καλαμάτα,<br>
			Ξενία ἐγεννήθη ἐκεῖ μὲ γαλανὰ τὰ μάτια.</p>

			<p>Μεγάλωνε κι ὀμόρφαινε νύκτα καὶ κάθε ἡμέρα,<br>
			διδασκαλίες ἔπαιρνε ἀπὸ εὐσεβῆ μητέρα.</p>

			<p>Στὸ ὕψος ἦταν ὑψηλή, μορφὴ ὡραιοτάτη,<br>
			στὸ πρόσωπο χαμόγελο, ἦν ἀρετὴ γεμάτη.</p>

			<p>Λόγω ποὺ ἤτανε πτωχοὶ, δὲν πῆγε σὲ σχολεῖο,<br>
			ἄκουε ἀπ᾿ τὴν μητέρα της, τοὺς βίους τῶν ἁγίων.</p>

			<p>Τὴν Κυριακὴ δὲν ἔλειπε ἀπὸ τὴν ἐκκλησία,<br>
			ἤτανε φιλακόλουθη ἀπὸ μικρὴ ἡ Ξενία.</p>

			<p>Ἐπροσευχότανε πολὺ καὶ ἔκανε νηστεία,<br>
			ἐπλήθαιναν οἱ ἀρετὲς σὰν ἦρθε σὲ ἡλικία.</p>

			<p>Ἦταν πολὺ πονόψυχη, τῆς ἄρεσε νὰ δίνῃ,<br>
			στὶς χῆρες καὶ τὰ ὀρφανὰ τὴν ἐλεημοσύνη.</p>

			<p>Ὅταν ἐρχότανε πτωχὸς τότε στὸ σπιτικό της,<br>
			τὸ φαγητό της ἔδινε, ποὖχε γιὰ ἑαυτό της.</p>

			<p>Ὁ πονηρὸς ὁ διάβολος ἤθελε τὴν Ξενία,<br>
			νἄχῃ ἀνηθικότητα νὰ κάνῃ ἁμαρτία.</p>

			<p>Τὴν προσευχή της ἔκανε τότε ἡ ἁγία<br>
			καὶ στὸ μυαλὸ δὲν ἔβανε κακὴ ἐπιθυμία.</p>

			<p>Τὴν πολεμᾶ ὁ σατανᾶς τότε μὲ ἄλλο τρόπο,<br>
			νὰ τὴν νικήσῃ θέλησε μὲ μάτια τῶν ἀνθρώπων.</p>

			<p>Στὴν Καλαμάτα ἔπαρχος τὴν ἐποχὴ ἐκείνη,<br>
			ἦταν ὁ Δομετιανὸς σκληρὸς σὰν τὸ ἀγρίμι.</p>

			<p>Εἰς τὸ κυνήγι πήγαινε ποὺ εἶχε τὴν μανία,<br>
			μία φορὰ συνήντησε στὸ δρόμο τὴν Ξενία.</p>

			<p>Τὴν εἶδε καὶ θαμπώθηκε ἀπὸ τὴν ὀμορφιά της,<br>
			τοῦ ἔβαλε ὁ σατανᾶς νἄχῃ τὸν ἔρωτά της.</p>

			<p>Ἀμέσως τῆς ἐπρότεινε γυναίκα νὰ τὴν πάρῃ,<br>
			Ξενία εἰς τὰ λόγια του δὲν ἔδινε χαμπάρι.</p>

			<p>Δὲν δέχτηκε τὴν πρότασι, τοῦ γύρισε τὴν πλάτη,<br>
			γιὰ νὰ τὸν ἔχῃ σύντροφο, ἄνδρα εἰδωλολάτρη.</p>

			<p>Ἐσκέφθηκεν ὁ ἔπαρχος μάγο στὴν ἐποχή του,<br>
			ποὺ μάγια θὰ τῆς ἔκανε γιὰ νὰ γενῇ δική του.</p>

			<p>Κάνει σημεῖο τοῦ σταυροῦ ἐτότε ἡ ἁγία,<br>
			ἔμεινε τότε ἀβλαβὴς ἐπάρχου τὴ μαγεία.</p>

			<p>Βλέπει ὁ Δομετιανὸς πῶς χάνει τὸν σκοπό του,<br>
			Ξενίαν ἐδιάταξε νὰ φέρουνε ἐμπρός του.</p>

			<p>Ἐκείνη ἐπροσευχότανε Θεὸς νὰ τὴν φυλάξῃ,<br>
			τὸν ἀσεβῆ τὸν ἔπαρχο νὰ τὸν καθυποτάξῃ.</p>

			<p>Τὴν ἐρωτᾶ ὁ ἔπαρχος, ποιὸ εἶναι τὸ ὄνομά της,<br>
			ποιὰ εἶναι ἡ θρησκεία της καὶ οἰκογένειά της.</p>

			<p>Κάνει σημεῖον τοῦ σταυροῦ ἐμίλησε μὲ θάῤῥος,<br>
			καθόλου δὲν φοβήθηκε τοῦ τύραννου τὸ βάρος.</p>

			<p>Ξενία ὀνομάζομαι καὶ χριστιανοὶ οἱ γονεῖς μου,<br>
			ἀκόμη Καλαματιανὴ ἦν ἡ καταγωγή μου.</p>

			<p>Γιὰ τὴ θρησκεία ποὺ ρωτᾶς, τὄχω καλὰ στὸ νοῦ μου,<br>
			νὰ ἀξιωθῶ καὶ νὰ γενῶ δούλη Ἰησοῦ Χριστοῦ μου.</p>

			<p>Μὲ ἄλλο τρόπο ὁ ἔπαρχος τότε τὴν παρασύρει,<br>
			τὴν ἤθελε γιὰ σύζυγο νὰ κάνῃ τὸ χατήρι.</p>

			<p>Εἶπε νὰ ἀλλάξῃ πίστι της, θεοὺς νὰ προσκυνήσῃ,<br>
			δῶρα πολλὰ τῆς ἔταζε, μαζί του γιὰ νὰ ζήσῃ.</p>

			<p>Τῆς εἶπε ὅτι ἂν ἀρνηθῇ δική του ὁδηγία,<br>
			τὴν περιμένει θάνατος, βάσανα, τιμωρία.</p>

			<p>Δὲν μὲ τρομάζουν ἀπειλές, τοῦ εἶπε ἡ ἁγία,<br>
			σύντομα θὰ εἶμαι στὸν Χριστό, νὰ βρῶ τὴ σωτηρία.</p>

			<p>Σὰν εἶδε τότε ὁ ἔπαρχος Ξενίας ἄρνησί της,<br>
			διέταξε τὰ βάσανα μαζὶ καὶ γύμνωσί της.</p>

			<p>Τῆς ἐτσακίσαν τὰ πλευρά, κόβουν μαστοὺς ἁγίας,<br>
			ποὺ ριζωμένοι ἤτανε στὸ μέρος τῆς καρδίας.</p>

			<p>Οἱ πόνοι ἦσαν φοβεροὶ, λαμπάδες ἀναμμένες,<br>
			ἐκαίγανε οἱ ἄθεοι πληγὲς τραυματισμένες.</p>

			<p>Μὲ ὅλα τὰ μαρτύρια προσεύχεται ἡ ἁγία,<br>
			γιὰ νὰ τῆς δώσῃ δύναμι, θάῤῥος καὶ παῤῥησία.</p>

			<p>Θεὸς ἀκούει προσευχὴ καὶ ἄγγελος Κυρίου<br>
			ἐδρόσιζε τὶς φλόγες της στὸ μέρος μαρτυρίου.</p>

			<p>Τὴν ξανακλείνει φυλακὴ τύραννος τὴν Ξενία,<br>
			παρουσιάστηκε ὁ Χριστὸς τὴ νύχτα στὴν ἁγία.</p>

			<p>Νὰ μὴν φοβᾶται βάσανα, εἶπε τὴν ὥρα ἐκείνη,<br>
			τῆς θεραπεύει τὶς πληγὲς κι ἄφαντος εἶχε γίνει.</p>

			<p>Τὴν ξαναεῖδε ὁ ἔπαρχος, ἦταν θεραπευμένη,<br>
			τῆς εἶπε ὅτι οἱ θεοὶ, τὴν εἴχανε γειαμένη.</p>

			<p>Μὲ θάῤῥος τοῦ ἀπήντησε καὶ τότε ἡ Ἁγία,<br>
			ὅτι ὁ Θεὸς ὁ ἀληθινὸς ἔδωσε θεραπεία.</p>

			<p>Ἐπέμενε ὁ ἔπαρχος στοὺς θεοὺς νὰ θυσιάσῃ,<br>
			καὶ ἡ Ξενία ἐδέχθηκε μαζί του νὰ κοπιάσῃ.</p>

			<p>Χάρηκεν ὁ ἀσεβὴς ποὺ ἐνόμιζε τὴν ἁγία<br>
			πὼς πάει γιὰ νὰ ἀσπαστῇ τὴν εἰδωλολατρία.</p>

			<p>Σὰν πήγανε στὰ εἴδωλα κάνει τὴν προσευχή της,<br>
			παρακαλοῦσε τὸν Χριστὸ ν᾿ ἀκούσῃ δέησί της.</p>

			<p>Νὰ γκρεμισθοῦν τὰ εἴδωλα ποὺ ἤσανε στὴν πόλι,<br>
			καὶ τὸν ἀληθινὸ Θεὸ νὰ τὸν πιστέψουν ὅλοι.</p>

			<p>Προτοῦ τελειώσῃ ἡ προσευχὴ ἀκούσανε ἕνα σάλο,<br>
			γκρεμίστηκαν τὰ εἴδωλα μ᾿ ἕνα σεισμὸ μεγάλο.</p>

			<p>Τὰ ἔχασε ὁ ἔπαρχος, δὲν θέλει νὰ πιστέψῃ,<br>
			καὶ τὴν Ξενία θέλησε ἀκόμα νὰ παιδέψῃ.</p>

			<p>Στὰ πόδια σ᾿ ἕνα ἄλογο ἔδεσε τὴν Ἁγία,<br>
			στὸ δρόμο γιὰ νὰ σκοτωθῇ ἐτότε ἡ Ξενία.</p>

			<p>Τὸ ἄλογο τὸ δέρνανε, ἀλλὰ δὲν κάνει βῆμα,<br>
			νὰ σκότωνε τὴν κοπελιὰ τὸ θεωροῦσε κρίμα.</p>

			<p>Τὸ ξαναδέρνανε ξανὰ ἀνθρώπινα μιλάει,<br>
			καὶ γιὰ τὴν ἀγριότητα ἐπάρχου ἐρωτάει.</p>

			<p>Ἄγγελος ἀπ᾿τὸν οὐρανὸ τότε ἔλυσε τὴν κόρη,<br>
			τὰ πόδια της ἐλύθηκαν, ἡ Ἁγία ἐπροχώρει.</p>

			<p>Ὅσοι βρεθήκανε ἐκεῖ καὶ εἴδανε τὸ θαῦμα,<br>
			εἰς τῆς Ξενίας τὸν Θεὸν ἐπίστεψαν ἐν τῷ ἅμα.</p>

			<p>Καὶ τώρα ὁ σκληροτράχηλος ἔπαρχος δὲν πιστεύει·<br>
			τὴν ξαναβάνει φυλακὴ, θέλει νὰ τὴν παιδεύῃ.</p>

			<p>Σὰν ἔφτασαν μεσάνυκτα κάνει τὴν προσευχή της,<br>
			ὁ θάλαμος φωτίστηκε, ἦν ὁ Χριστὸς μαζί της.</p>

			<p>Μ᾿ ἀγγέλους ὁ Κύριος, ἦν λαμπροφορεμένοι<br>
			εἰς τὴν Ξενία μίλησε ποὺ ἦταν προσευχομένη.</p>

			<p>Λίγος εἶν᾿ ὁ ἀγώνας σου, Ξενία, μὴ φοβᾶσαι,<br>
			θἆναι καλὸ τὸ τέλος σου καὶ στὴ χαρά σου θἆσαι.</p>

			<p>Σὰν μίλησε ὁ Κύριος, ἄφαντος εἶχε γίνει,<br>
			στὸ σκοτεινὸ δωμάτιο μιὰ εὐωδία ἀφήνει.</p>

			<p>Ἐγέμισε τότε χαρὰ δικιά της ἡ καρδία,<br>
			ποὺ τῆς ἐμίλησε ὁ Χριστὸς διὰ τὴν σωτηρία.</p>

			<p>Ὁ τύραννος προσπάθησε θεοὺς νὰ προσκυνήσῃ,<br>
			μὲ λόγια κολακευτικά, θέλησε νὰ τὴν πείσῃ.</p>

			<p>Ἐπῆρε τὴν ἀπάντησι τότε ἀπ᾿ τὴν Ἁγία,<br>
			τὸν θάνατό της ζήτησε νἆναι μὲ συντομία.</p>

			<p>Κατάλαβε ὁ τύραννος πὼς γνώμη δὲν ἀλλάζει,<br>
			νὰ τήνε θανατώσουνε μοβόρος διατάζει.</p>

			<p>Ἔγραφε· νὰ θανατωθῇ μὲ ξίφος ἡ Ἁγία,<br>
			καὶ σ᾿ ἕνα πιάτο νὰ τεθῇ ἐκείνης ἡ καρδία.</p>

			<p>Καὶ νὰ κοπῇ τὸ σῶμα της πολὺ μικρὰ κομμάτια,<br>
			καὶ νὰ καῇ μέσ᾿ στὴν φωτιὰ νὰ μὴν τὸ βλέπουν μάτια.</p>

			<p>Τελείωσε ἡ διαταγή, ἐπῆραν τὴν Ἁγία,<br>
			πιὸ πέρα τὴν μετέφεραν ἀπὸ τὴν πολιτεία.</p>

			<p>Μιὰ χάρι μόνο τοὺς ζητεῖ, τὴν προσευχὴ νὰ κάνῃ,<br>
			κι ἔπειτα εἶναι ἕτοιμη ἐκείνη νὰ πεθάνῃ.</p>

			<p>Δὲν ἐπιτρέπουν οἱ ἄπιστοι νὰ κάνῃ προσευχή της,<br>
			μπροστά της ἐγονάτισε καὶ ἔλεγε ἡ φωνή της.</p>

			<p>Αὐτοὶ ποὺ τὴν θανάτωναν Θεὸν παρακαλοῦσε<br>
			νὰ λάβουν θεία φώτισι, αὐτὴ τοὺς συγχωροῦσε.</p>

			<p>Ἀκούει ὁ Θεὸς τὴν προσευχὴ καὶ λέγει στὴν Ἁγία<br>
			θὰ γίνῃ ὅτι ἐζήτησε ἀμέσως ἡ Ξενία.</p>

			<p>Τῆς ἔκοψαν τὴν κεφαλὴ καὶ ἡ καρδιὰ στὸ πιάτο<br>
			καὶ ἡ ψυχὴ ἀνέβηκε ἀφήνοντας τὰ κάτω.</p>

			<p>Τὸ σῶμα της τὸ ἔκαψαν κομμάτια μέσ᾿ στὸ χῶμα,<br>
			ἐγιάτρευε ἀσθένειες ἂν καὶ νεκρὸ ἀκόμα.</p>

			<p>Ἦταν εἰκοσιεπτὰ ἐτῶν τότε στὴν ἡλικία,<br>
			καὶ τρεῖς Μαΐου ἀκριβῶς ἡ ἡμερομηνία.</p>

			<p>Τὴν ὥρα ποὺ ἐκαίγανε τὸ σῶμα τῆς Ἁγίας,<br>
			ἐγέμισε ἡ περιοχὴ ἄπειρη εὐωδία.</p>

			<p>Ὁ ἔπαρχος βλέπει τὴν καρδιὰ στὸ πιάτο, τοῦ ἀνήκει<br>
			ἀλλὰ τὸν ἐτιμώρησε κι αὐτὸν ἡ θεία δίκη.</p>

			<p>Εἰς τὸ κυνήγι πήγαινε τὴν ἐποχὴ ἐκείνη,<br>
			ἔπεσε ἕνας κεραυνὸς καὶ ἄπνοον τὸν ἀφήνει.</p>

			<p>Ὅπως κατέκαυσε κι αὐτὸς Ξενία τὴν Ἁγία,<br>
			τοῦ τὸ ἐπλήρωσε ὁ Θεὸς μ᾿ ἄνωθεν τιμωρία.</p>

			<p>Εἶναι πολλὰ τὰ θαύματα ποὺ ἔκανε ἡ Ἁγία<br>
			θεράπευσε μιὰ Πατρινιὰ ποὺ ἔλεγαν Μαρία.</p>

			<p>Ἐγύρισε ὅλους τοὺς γιατρούς, δὲν βρῆκε θεραπεία,<br>
			ἀλλὰ τὴν ἐθεράπευσε Ξενία ἡ Ἁγία.</p>

			<p>Παράλυτους ἔκανε καλά, τυφλοὺς δαιμονισμένους<br>
			ἔδινε πάντοτε χαρὰ σ᾿ ὅλους τοὺς λυπημένους.</p>

			<p>Σὲ ἱκετεύουμε κι ἐμεῖς πονόψυχη Ἁγία,<br>
			δέησι κάνε στὸν Θεὸ νὰ βροῦμε σωτηρία.</p>

			</td>
		</tr>
	</table>
</div>

<hr>

</body>

</html>