<html>

<head>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<title>Αρετές</title>
<link rel="stylesheet" type="text/css" href="../styles.css">
</head>

<body lang="el">

<h1>Ἀρετές</h1>

<p>1η Ἀρετή,<br>
Η ΠΙΣΤΗ</p>

<p>Εἰς τὸ Θεὸ δημιουργὸ νὰ ἔχομεν τὴν πίστη,<br>
ἐπλασεν ἀνθρωπότητα κι ὁλόκληρη τὴν κτίση.</p>

<p>Εἶναι πατέρας στοργικὸς μὲ ἄπειρη ἀγάπη,<br>
τὸν κόσμον ἔκανε σωστό, δίχως νὰ κάνει λάθη.</p>

<p>Ἐποίησε τὸν οὐρανὸ μὲ ἄπειρη σοφία,<br>
εἶναι ἀνεξιχνίαστη ὅλη ἡ δημιουργία.</p>

<p>Ὁ ἅγιος Βασίλειος βιβλίο ἔχει γράψει,<br>
ποὺ πρέπει κάθε χριστιανὸς νὰ πάρει νὰ διαβάσει.</p>

<p>Λέγεται «Ἑξαήμερος» ὁ τίτλος τοῦ βιβλίου,<br>
θεόπνευστη εἶναι ἡ γραφὴ τ᾿ ἁγίου Βασιλείου.</p>

<p>Σὲ ἕξι ἡμέρες ὁ Θεὸς μόνο ποὺ διατάσσει,<br>
ὁ κόσμος δὲν ὑπῆρχε πρὶν κι ἔγινε ἡ πλάση.</p>

<p>Ὁ νοῦς μᾶς εἶναι ἀδύνατος, διὰ νὰ καταλάβει,<br>
καὶ εἰς τὰ ἔργα τοῦ Θεοῦ δὲν πρέπει νὰ ἀμφιβάλλει.</p>

<p>Πίστη μόνο χρειάζεται νἄχομεν στὸν Πατέρα,<br>
πάντα νὰ Τὸν δοξάζουμε τὴ νύκτα καὶ τὴ μέρα.</p>

<p>Νὰ μιμηθοῦμε Ἀβραάμ, Μωϋσῆ καὶ Χαναναία<br>
καὶ τοῦ εὐγνώμονος λῃστοῦ τὴν προσευχὴν ὡραία.</p>

<p>Πίστη ζητοῦσε ὁ Χριστὸς προτοῦ τὰ θαύματὰ Του,<br>
γιὰ νὰ πιστέψει ὁ ἄνθρωπος εἰς τὴ θεότητὰ Του.</p>

<p>Θεὸς ἔγινε ἄνθρωπος, τὸν ἄνθρωπο νὰ σώσει,<br>
ἦρθε ἀπὸ τὸν οὐρανό, νὰ τὸν ἐλευθερώσει.</p>

<p>Τὸ πρῶτο ἀνθρώπινο ζεῦγος ἔκανε ἁμαρτία,<br>
ὁ Κύριος τὴν πλήρωσε μὲ σταυρικὴ θυσία.</p>

<p>Ὅμως ἂς μακαρίσομεν μητέρα Παναγία,<br>
ποὺ εἶναι γιὰ τὸν ἄνθρωπο δική μας σωτηρία.</p>

<p>Νάχομεν πίστη ζωντανὴ εἰς τὸν Θεὸν Πατέρα<br>
καὶ στὸν Υἱὸν Του, τὸ Χριστὸ καὶ Παναγία μητέρα.</p>

<p>Καὶ εἰς τὸ Πνεῦμα τὸ Ἅγιον ποὺ εἶναι μία θεότης,<br>
ὁ τρισυπόστατος Θεός, σωτὴρ τῆς ἀνθρωπότης.</p>

<p>Αὐτὴν τὴν πίστη νάχομεν ὅλη ἡ Ὀρθοδοξία,<br>
πίστη θερμὴ καὶ φλογερὴ δίχως ἀμφιβολία.</p>

<p>Νὰ προσευχόμεθα θερμὰ εἰς τὴν Ἁγία Τριάδα,<br>
μέρα - νύκτα τακτικὰ ὅλη τὴν ἑβδομάδα.</p>

<p>Νάχομεν πίστη ζωντανὴ μὲ ἔργα ζυμωμένη<br>
κι ἔτσι ἡ συνείδηση θὰ ᾿ναι ἀναπαυμένη.</p>

<p>Ὁ ἄνθρωπος μὲ τὰ ἔργα τοῦ τὴν πίστη του θὰ δείξει<br>
καὶ τότε ἡ συνείδηση δὲ θὰ τὸν ἐνοχλήσει.</p>

<p>Ὅταν πεινάει ὁ πτωχὸς καὶ δὲν τὸν ἐλεήσει,<br>
ἡ πίστις γίνεται νεκρά, δὲ θὰ τὸν ὠφελήσει.</p>

<p>Αὐτὸ τὸ γράφει ὁ Ἀπόστολος εἰς τὴν ἐπιστολή του,<br>
εἶναι ὁ Ἀδελφόθεος, νἄχομεν τὴν εὐχή του.<br>
</p>

<p>2η Ἀρετή,<br>
Η ΠΡΟΣΕΥΧΗ καὶ θαύματα τοῦ Κυρίου.</p>

<p>Τὴν προσευχὴν ὑπέδειξε πρῶτος ὁ Κύριός μας,<br>
μᾶς ἔδειξε παράδειγμα ποὺ θέλει τὸ καλό μας.</p>

<p>Προσεύχεται ὡς ταπεινὸς εἰς τὸ Θεὸν Πατέρα,<br>
ποὺ ἤτανε θεάνθρωπος σ᾿ ὅλη τὴν ἀτμοσφαίρα.</p>

<p>Ἀμέτρητα τὰ θαύματα ποὺ ἔκανε στὴ ζωὴ Του,<br>
ἀλλὰ προπορευότανε πάντα ἡ προσευχὴ Του.</p>

<p>Προσεύχεται στὴν ἔρημο, τὸ διάβολο νικάει,<br>
ἐχθρὸς τόνε συμβούλευε πέτρα ψωμὶ νὰ φάει.</p>

<p>Νηστεία καὶ μὲ προσευχὴ ἐχθρὸ τὸν κάνει πέρα<br>
καὶ ντροπιασμένος ἔφυγε κι ἔκλαιγε στὸν ἀγέρα.</p>

<p>Προσεύχεται στὸ Λάζαρο, νεκρὸ τὸν ἀνασταίνει,<br>
ποὺ ἦταν μὲ τὰ σάβανα ἡ μέση του δεμένη.</p>

<p>Πέντε ψωμιὰ στὴν ἔρημο μαζὶ μὲ δύο ψάρια<br>
πέντε χιλιάδες χόρτασαν, γέροι καὶ παλικάρια.</p>

<p>Ἐγὼ εἶμαι ἀνάξιος, γιὰ νὰ ἐξιστορήσω,<br>
θαύματα τοῦ Κυρίου μας· πῶς νὰ τὰ ἀριθμήσω;</p>

<p>Τὸ Ἅγιον Εὐαγγέλιον γράφει τὰ θαύματὰ Του,<br>
τὸ γράφουν Εὐαγγελιστὲς ποὺ ἤτανε κοντὰ Του.</p>

<p>Ἔφευγαν τὰ δαιμόνια μὲ μία προσταγὴ Του,<br>
ποὺ παίδευαν τὸν ἄνθρωπο, σὰν ἤτανε μαζί του.</p>

<p>Προσεύχεται ὁ Κύριος πρὶν τὰ παθήματὰ Του,<br>
Πατέρα Τοῦ παρακαλεῖ νὰ βρίσκεται κοντὰ Του.</p>

<p>Ὡσὰν Θεὸς ἐγνώριζε σταυρὸν καὶ θάνατὸν Του<br>
ὡς λύτρον γιὰ τὸν ἄνθρωπο δίνει τὸν ἑαυτὸ Του.</p>

<p>Γιὰ μᾶς ἔγινε ἄνθρωπος, φιλανθρωπία τόση<br>
ὑπέμεινε σκληρὸν σταυρὸν νὰ τὸν ἐλευθερώσει.</p>

<p>Δὲν τόκανε κανεὶς αὐτὸ σὰν τοῦ Χριστοῦ θυσία,<br>
ἀνέλαβε στοὺς ὤμους Τοῦ δική μας τιμωρία.</p>

<p>Νὰ τὸν συναισθανόμαστε ὅλοι ἐμεῖς ποὺ ζοῦμε<br>
κι ἀπὸ τὰ βάθη τῆς ψυχῆς νὰ τὸν εὐχαριστοῦμε.</p>

<p>Ὁ Κύριος παράδειγμα γιὰ τὴν ἀχαριστία<br>
δέκα λεπροὺς ὑπέδειξε, ποὺ εἶδαν θεραπεία.</p>

<p>Ἂς προσευχόμαστε κι ἐμεῖς μὲ τὸ παράδειγμὰ Του<br>
καὶ νὰ δοξάζουμε πιστὰ τὴν ἁγιότητὰ Του.</p>

<p>Εἶναι πατέρας στοργικός, θέλει τὰ πλάσματὰ Του<br>
ὡσὰν μητέρα στοργικὴ ὅλους στὴν ἀγκαλιὰ Του.</p>

<p>Καὶ γιὰ νὰ καταλάβουμε τὴν ἰδικὴ Τοῦ ἀγάπη,<br>
πάντα στὸ νοῦ μᾶς νάχομε τὰ ἅγια Του Πάθη.</p>

<p>Τὸ Ἅγιὸν Του ὄνομα ἂς εἶναι δοξασμένο<br>
σὲ ὅλη τὴν ἀτμόσφαιρα τὸ τρισευλογημένο.</p>

<p>Σύ, παντογνώστα Κύριε, ποὺ ξέρεις τὴν καρδιά σας,<br>
τ᾿ Ἅγιον Πνεῦμα στεῖλε μας νὰ βρίσκεται κοντά σας.</p>

<p>Ὅ,τι κι ἂν σοῦ προσφέρομεν κι ὅ,τι κι ἂν ποῦμε<br>
ἐλέησέ μας Κύριε νὰ σὲ δοξολογοῦμεν.<br>
<br>
</p>

<p>3η Ἀρετὴ<br>
Η ΕΛΠΙΔΑ</p>

<p>Τρεῖς εἲν᾿οἱ μεγάλες ἀρετές: πίστις, ἐλπίς, ἀγάπη,<br>
ποὺ πρέπει κάθε χριστιανὸς εἰς τὴ ζωή του νὰ ᾿χει.</p>

<p>Στὴν πίστη λίγα ἔγραψα καὶ τώρα ἡ γραφίδα;<br>
γράφω ἐγὼ ὁ ἀμαθὴς δυὸ λόγια γιὰ ἐλπίδα.</p>

<p>Μὲ τὴν ἐλπίδα στὸ Θεὸ ὁ ἄνθρωπος ἀρχίζει<br>
κι ἔτσι τὸ κάθε ἔργο του τότε ἀποφασίζει.</p>

<p>Μαζὶ μὲ τὴν ἐλπίδα τοῦ κάνει τὴν προσευχή του<br>
κι εἶναι κύριο ἔργο του νὰ σώσει τὴν ψυχή του.</p>

<p>Ὁ ναύτης στὸν ὠκεανὸ φουρτοῦνα, σὰν ἀρχίζει,<br>
ἔχει ἐλπίδα στὸ Θεό, ταξίδι συνεχίζει.</p>

<p>Ὁ ἄρρωστος στὸν πόνο του, ποὺ στὸ γιατρὸ πηγαίνει,<br>
ἔχει ἐλπίδα στὸ Θεό, τὴν θεία χάρη παίρνει.</p>

<p>Καὶ ὁ γιατρὸς τὸν ἄρρωστο ποὺ τὸν περιποιᾶται,<br>
σὰν ἔχει ἐλπίδα στὸ Θεό, ὑγείαν ἐγγυᾶται.</p>

<p>Ὅλα τὰ ἐπαγγέλματα κι ἀκόμη τοὺς ἐμπόρους<br>
μὲ τὴν ἐλπίδα τοῦ Θεοῦ ψώνια πουλοῦν στοὺς δρόμους.</p>

<p>Μὲ τὴν ἐλπίδα ὁ γεωργός, τὰ κτήματά του σπέρνει,<br>
καὶ ὁ Θεὸς τὸν εὐλογεῖ, καὶ τοὺς καρπούς των παίρνει.</p>

<p>Ἡ ἐλπίδα γιὰ τὸν ἄνθρωπο εἶναι περιουσία,<br>
πάντα εἶναι χαρούμενος, δὲν ἔχει ἀπελπισία.</p>

<p>Μὲ τὴν ἐλπίδα στὸ Θεὸ πᾶνε οἱ καλογῆροι<br>
καὶ κατοικοῦν ἰσόβια μέσα στὸ μοναστῆρι.</p>

<p>Πηγαίνουνε στὴν ἔρημο, μόνοι νὰ κατοικοῦνε,<br>
μὲ ἐλπίδα καὶ μὲ προσευχὴ κατὰ Θεὸ νὰ ζοῦνε.</p>

<p>Ὅταν ἐλπίζει ὁ ἄνθρωπος, ποτὲ δὲ δειλιάζει,<br>
ἔχει τὸ θάρρος στὸ Θεό, τίποτα δὲν τρομάζει.</p>

<p>Οἱ ἅγιοι εἰς τὸ Θεὸ εἶχαν ἐμπιστοσύνη,<br>
δὲν προσκυνοῦσαν εἴδωλα τὴν ἐποχὴ ἐκείνη.</p>

<p>Βασάνιζαν τὸ σῶμα τους, τοὺς ἔκοψαν κομμάτια,<br>
μὰ εἶχαν τὴν ἐλπίδα τους στοῦ οὐρανοῦ παλάτια.</p>

<p>Ἡ ἐλπίδα εἶναι ἀρετὴ ποὺ ὁ Θεὸς τὴ δίνει,<br>
Ἀπόστολος Παῦλος ὁμολογεῖ «ἐλπὶς οὐ καταισχύνει».</p>

<p>Χῆρες, πτωχοὶ καὶ ὀρφανὰ μὲ τοῦ Θεοῦ ἐλπίδα<br>
ζοῦνε σὰν ἔρημα πουλιά, σὰν πιάσει καταιγίδα.</p>

<p>Οἱ ἅγιοι κι ἥρωες μὲ τοῦ Θεοῦ ἐλπίδα<br>
ἤτανε πάντα νικητὲς στὴν πίστη, στὴν πατρίδα.</p>

<p>Πίστη καὶ ἐλπίδα στὴν ψυχὴ στὸ στόμα τοὺς τὸ ὄχι<br>
νικοῦσαν πάντα τὸν ἐχθρὸ μ᾿ὅπλα καὶ ξιφολόχη.</p>

<p>Μὴ φοβηθεῖς τὸν ἄνθρωπο ποὺ στὸ Θεὸ ἐλπίζει,<br>
εἶναι πουλὶ πετούμενο, ποὺ πάντα φτερουγίζει.</p>

<p>Καὶ τὰ πετούμενα πουλιά, ποὺ ὁ Θεὸς τὰ τρέφει,<br>
ἐλπίδα ἔχουνε κι αὐτὰ καὶ σεργιανοῦν στὰ νέφη.</p>

<p>Ἀλλὰ τὸ σπουδαιότερο νὰ ἔχουμε ἐλπίδα,<br>
νὰ ἀξιωθοῦμε ἀπ᾿ τὸ Θεὸ σὲ οὐράνια πατρίδα.</p>

<p>Τότε χαρᾶς στὸν ἄνθρωπο ποὺ ζήσει τὴ ζωή του,<br>
ὅπως τὴ θέλει ὁ Θεός, καὶ σώσει τὴν ψυχή του.</p>

<p>Θὰ εἶναι πάντα εὐτυχής, θὰ ᾿χεῖ χαρὰ μεγάλη,<br>
θὰ ζεῖ μαζὶ μὲ τὸ Χριστὸ εἰς τὴ ζωὴ τὴν ἄλλη.</p>

<p>Εὔχομαι ὁ ἁμαρτωλὸς ὅλους μας νὰ μᾶς σώσει<br>
καὶ στὴν αἰώνιο ζωὴ νὰ μᾶς καταξιώσει.<br>
</p>

<p>4η Ἀρετὴ<br>
Η ΑΓΑΠΗ</p>

<p>Θὰ γράψω ἕνα ποίημα νὰ λέγει γιὰ Ἀγάπη<br>
ὁ ἴδιος νὰ μετανοῶ, ποὺ ῾μαὶ γεμάτος πάθη.</p>

<p>Εἶναι ἡ μόνη ἀρετὴ ἀπ᾿ ὅλες πιὸ μεγάλη,<br>
ποὺ πρέπει κάθε χριστιανὸς μὲς στὴν καρδιὰ νὰ βάλλει.</p>

<p>Μᾶς τὸ ῾πὲ ὁ ἴδιος ὁ Χριστὸς στὴν πρώτη ἐντολὴ Του,<br>
τὴν ἔδωσε στὸ Μωϋσῇ ποὺ μίλησε μαζὶ Του.</p>

<p>Νὰ ἀγαποῦμε τὸ Θεὸ μὲ ὅλη τὴν καρδιά σας<br>
καὶ πάντα θάχομε χαρὰ στὴν οἰκογένειά σας.</p>

<p>Ἐκεῖνος εἲν᾿ παράδειγμα, ὅλος εἶναι Ἀγάπη,<br>
τὸν κόσμο ἐδημιούργησε καὶ δὲν ὑπάρχουν λάθη.</p>

<p>Μᾶς εἶπε τὸν πλησίον μας ὅπως τὸν ἑαυτόν μας<br>
νὰ ἀγαπήσομε πολὺ σὰν σῶμα τὸ δικό μας.</p>

<p>Ὅταν πεινᾷ ἕνας πτωχὸς καὶ ὅταν ὑποφέρει,<br>
ἂς τὸν ἐλεήσομεν μὲ τὸ δεξί μας χέρι.</p>

<p>Δὲ σῴζεται ὁ ἄνθρωπος, μόνο ὅταν πιστεύει,<br>
νὰ εἶναι ἐλεήμονας κι ὄχι νὰ τσιγκουνεύει.</p>

<p>Ἀγάπη πάντα κήρυττε στὴ γῆ ὁ Κύριός μας<br>
καὶ πρέπει νὰ τὸν ἔχομεν θεῖο διδάσκαλό μας.</p>

<p>Κατέβηκε ἀπὸ τὸν οὐρανὸ γιὰ ἐμᾶς, τὴ σωτηρία<br>
ἀσπόρως ἐσαρκώθηκε ἀπὸ τὴν Παναγία.</p>

<p>Στὴ γῆ ἦρθε Θεάνθρωπος ἀπὸ φιλανθρωπία,<br>
γιὰ νὰ ξεπλύνει τοῦ Ἀδὰμ τὴν πρώτη ἁμαρτία.</p>

<p>Ἔδειξε εἰς τὸν ἄνθρωπον ἀπέραντη ἀγάπη,<br>
Ἀδὰμ καὶ Εὔα νὰ σβηστοῦν τοῦ παραδείσου λάθη.</p>

<p>Δὲ βρέθηκε οὔτε θὰ βρεθεῖ ποτὲ τέτοια θυσία,<br>
νὰ θυσιάσει ἑαυτὸν γιὰ ξένη ἁμαρτία.</p>

<p>Ἀγάπη γιὰ τὸν ἄνθρωπο δίνει τὸν ἑαυτὸν Του<br>
κι ἐπάνω εἰς τὸ Γολγοθὰ σηκώνει τὸν σταυρὸν Του.</p>

<p>Τὸν πόνο καὶ τὰ βάσανα ποῖος νὰ τὰ περιγράψει;<br>
Ὅποιος πιστεύει στὸ Χριστὸ πρέπει πολὺ νὰ κλάψει.</p>

<p>Γιατὶ εἶναι ἀπερίγραπτα Θεῖα Χριστοῦ τὰ Πάθη,<br>
ποὺ ἔχυσε τὸ αἷμα Του γιὰ τὰ δικά σας λάθη.</p>

<p>Ποῦ ἔπρεπε ὁ ἄνθρωπος νὰ σταυρωθεῖ ἐκεῖνος<br>
κι ὄχι ὁ ἀναμάρτητος ὁ μυρωμένος κρίνος.</p>

<p>Γὶ αὐτὸ ἐμεῖς οἱ χριστιανοὶ τὴ σταύρωση σὰν δοῦμε,<br>
θὰ πρέπει μὲ συγκίνηση νὰ τὸν εὐχαριστοῦμε.</p>

<p>Ὅμως μαζὶ μὲ τὸ Χριστὸ πρέπει εὐχαριστία,<br>
νὰ εἴμαστε εὐγνώμονες καὶ εἰς τὴν Παναγία.</p>

<p>Τὸν εἶδε ἐπάνω στὸ σταυρὸ καὶ ἤτανε θλιμμένη,<br>
γιὰ νὰ σωθεῖ ὁ ἄνθρωπος σ᾿ ὅλη τὴν οἰκουμένη.</p>

<p>Ἀπέραντη στὸν ἄνθρωπο εἲν᾿ τοῦ Θεοῦ ἀγάπη,<br>
ποὺ αἰωνίως σβήνουνε τῆς ἁμαρτίας λάθη.</p>

<p>Δὲν εἶναι μόνο του Ἀδὰμ ἡ πρώτη ἁμαρτία,<br>
τὸ γένος τὸ ἀνθρώπινο ἐβρῆκε σωτηρία.</p>

<p>Θεὸς δίνει στὸν ἄνθρωπο τὶς θεῖες ἐντολές Του,<br>
νὰ κάνομεν ὑπακοὴ εἰς τὶς διαταγές Του.</p>

<p>Καὶ πάλιν, ὅταν σφάλουμε, ποτὲ δὲ μᾶς ξεχνάει<br>
καὶ σὰν μητέρα στοργικὴ τὸ σπλάχνο τῆς πονάει.</p>

<p>Ἕνα ζητὰ ἀπ᾿ τὸν ἄνθρωπο, ἐλεύθερα νὰ ζήσει,<br>
γιὰ ὅλα του τὰ σφάλματα ὅταν μετανοήσει.</p>

<p>Μεγάλη ἡ μετάνοια ἄνθρωπος σὰν θελήσει,<br>
θὰ φύγει ἀπὸ τὴ σκλαβιὰ κι ἐλεύθερος νὰ ζήσει.</p>

<p>Δυὸ εἶναι τὰ μυστήρια ποὺ ἔχει ἡ Ἐκκλησία,<br>
εἶναι ἡ Ἐξομολόγησις καὶ ἡ Θεία Εὐχαριστία.</p>

<p>Ὅταν εἰς τὸν πνευματικὸν ποῦμε τὰ κρίματά σας,<br>
διάβολος τότε χάνεται κι ᾿ναὶ ὁ Χριστὸς κοντά σας.</p>

<p>Ἄνθρωπος καθαρίζεται μὲ τοῦ Χριστοῦ τὸ αἷμα,<br>
σὰν δοκιμάσει θὰ τὸ δεῖ ὅτι δὲν εἶναι ψέμα.</p>

<p>Κι ὅταν ἐξομολογηθεῖ μὰ καὶ μετανοήσει,<br>
εὐτυχισμένος πάντοτε μὲ τὸ Θεὸ θὰ ζήσει.</p>

<p>Γιὰ τὴν Ἀγάπη ὅλα μιλοῦν τὰ Ἱερὰ Βιβλία,<br>
ποὺ μᾶς διδάσκει πάντοτε μητέρα Ἐκκλησία.</p>

<p>Νὰ εὐχαριστοῦμε τὸ Θεὸ ποὺ εἴμαστε πλάσματὰ Του,<br>
ποὺ πάντοτε μᾶς ἀγαπᾷ τὰ ἁμαρτωλὰ παιδιὰ Του.</p>

<p>Γιὰ σκέψου πῶς τὸν ἄσωτο ποὺ ζοῦσε σ᾿ ἄλλα μέρη<br>
στὴν πατρικὴ ἀγκάλη Του μὲ ἀγάπη ἔχει φέρει.</p>

<p>Ἂς προσπαθήσουμε κι ἐμεῖς κατὰ Θεὸν νὰ ζοῦμε·<br>
εἶναι πατέρας στοργικός, ὅταν μετανοοῦμε.</p>

<p>Ἀγάπη εἶναι ὁ Θεός, μᾶς δέχεται καὶ πάλι<br>
γνωρίζει ἀδυναμίες μας, ὁ ἄνθρωπος πῶς σφάλλει.</p>

<p>Γὶ αὐτὸ μὴν τὸν πικραίνουμε μὲ κάθε ἁμαρτία,<br>
ποὺ εἶναι τὸ χειρότερο ἡ ἀμετανοησία.</p>

<p>Σὲ εὐχαριστοῦμε, Κύριε, Οὐράνιε Πατέρα,<br>
φροντίζεις γιὰ τὸν ἄνθρωπο πάντοτε νύκτα μέρα.</p>

<p>Εἶναι ἀνεξιχνίαστη Θεοῦ ἡ καλοσύνη,<br>
στὸν ἄνθρωπο τὸ πλάσμα Του ποὺ μέρα νύκτα δίνει.</p>

<p>Ἐμεῖς ὅμως τὶ κάνομε; Ἔχομε τὴν Ἀγάπη ἢ<br>
θέλομεν νὰ διορθώσομε τὰ ἰδικὰ μᾶς λάθη;</p>

<p>Ἂν ἀγαπᾶμε τὸ Θεὸ θὰ εἴμαστε κοντὰ Του,<br>
νὰ κάνομε ὑπακοὴ εἰς τὰ θελήματὰ Του.</p>

<p>Νὰ ἔχομε ταπείνωση, ἐλπίδα καὶ ἀγάπη<br>
καὶ νὰ ἐξομολογούμεθα τὰ ἰδικὰ μᾶς πάθη.</p>

<p>Νὰ κόψουμε τὰ πάθη μας, ποὺ εἴμαστε γεμάτοι,<br>
νὰ φύγουν τὰ ζιζάνια, νὰ μένει ἡ ἀγάπη.</p>

<p>Εὔκολες εἶναι οἱ ἐντολές, ποὺ δίνει ὁ Θεός μας,<br>
εἶναι πατέρας εὔσπλαχνος καὶ θέλει τὸ καλό μας.</p>

<p>Μὴν ἔχομε ἐγωισμό, ποὺ εἶναι ὁ ἐχθρός μας,<br>
μᾶς δίνει περηφάνια ὁ διάβολος ἐχθρός μας.</p>

<p>Εἶναι ὁ ἄσπονδος κι ἔχει τὴν κακία<br>
καὶ ὁδηγεῖ τὸν ἄνθρωπο πάντα στὴν ἁμαρτία.</p>

<p>Γὶ αὐτὸ ποτὲ μὴ δίνουμε σ᾿ αὐτὸν τὴ σημασία,<br>
ν᾿ ἀκοῦμε πάντοτε ἐμεῖς Μητέρα Ἐκκλησία.</p>

<p>Σὰν ἔχει ἀγάπη ὁ ἄνθρωπος ἔχει χαρὰ μεγάλη,<br>
ποὺ τὴν ἐδώρησε ὁ Θεός, στὸν κόσμον δὲν εἲν᾿ ἄλλη.</p>

<p>Ἀγάπη μὲ ταπείνωση καὶ ἐλεημοσύνη<br>
χαρὰ σὲ κείνη τὴν ψυχὴ ποὺ ὅλη μέρα δίνει.</p>

<p>Ὅλα ὅσα κι ἂν ἔχομε, σὰν λείπει ἡ ἀγάπη,<br>
δὲ θὰ ῾χομε ποτὲ χαρὰ καὶ τὴν ψυχὴ γεμάτη.</p>

<p>Παρακαλοῦμε τὸ Θεό, ποὺ ἔχει καλοσύνη,<br>
ἄφεση τῶν ἁμαρτιῶν κι ἀγάπη νὰ μᾶς δίνει.</p>

<p>Ἂς κάνουμε μιὰ προσευχὴ καὶ εἰς τὴν Παναγία,<br>
νὰ μᾶς χαρίζει πάντοτε τὴν ψυχικὴν ὑγεία.<br>
</p>

<p>5η Ἀρετὴ<br>
Η ΤΑΠΕΙΝΩΣΗ</p>

<p>Ἡ πιὸ μεγάλη ἀρετὴ μετὰ ἀπ᾿ τὴν ἀγάπη<br>
ἔρχεται ἡ ταπείνωση ποὺ διορθώνει λάθη.</p>

<p>Τὴν ἀρετὴ ταπείνωση τὴν ἔχει ὁ Κύριός μας,<br>
νὰ πάρομε παράδειγμα ποὺ ᾿ ναὶ Δημιουργός μας.</p>

<p>Εἶναι Θεὸς καὶ Ἄνθρωπος, ἔκανε θαύματὰ Του,<br>
ἀπέφευγε τὸν ἔπαινο νὰ λένε ἐμπροστὰ Του.</p>

<p>Ἀρρώστους ἔκανε καλὰ μὰ καὶ δαιμονισμένους,<br>
χρόνια τους εἶχε ὁ σατανᾶς πολὺ τυραννισμένους.</p>

<p>Ὅταν τοὺς ἐθεράπευε, γινότανε τὸ θαῦμα,<br>
ἀπὸ τὸν ὄχλο ἔφευγε ἀμέσως ἐν τῷ ἅμα.</p>

<p>Δὲν εἶχε τὸν ἐγωισμὸ οὔτε τὴ φαντασία,<br>
εἶχε ἀγάπη ἀπέραντη καὶ θεία εὐσπλαχνία.</p>

<p>Ἐγὼ εἶμαι ἕνα μηδέν, Θεό μου νὰ ἐπαινέσω<br>
καὶ ἀμαθὴς κι ἀγράμματος μὴ Τὸν στεναχωρέσω.</p>

<p>Νὰ πάρουμε ἕνα μάθημα μὲ τὸ παράδειγμὰ Του,<br>
νὰ ἔχομε κατὰ δύναμη τὴν ταπεινότητὰ Του.</p>

<p>Θεὸς εἶναι ἀπερίγραπτος μὲ ἄναρχο Βασιλεία,<br>
νὰ προσκυνοῦμε πάντοτε Τριάδα τὴν Ἁγία.</p>

<p>Ταπείνωση θεάρεστη εἶχε κι ἡ Παναγία<br>
κι ἔτσι μετὰ ἀπὸ Θεὸν ἔχει τὰ Δευτερεία.</p>

<p>Ἀπ᾿ τοὺς Ἁγίους παίρνουμε τὸν Πρόδρομο Ἰωάννη,<br>
ποὺ ἔδειξε ταπείνωση στὸν ποταμὸ Ἰορδάνη.</p>

<p>Τοῦ ζήτησε ὁ Κύριος, διὰ νὰ Τὸν ἐβαπτίσει,<br>
κι ἔτρεμε τὸ χέρι τοῦ κεφάλι Τοῦ ν᾿ ἀγγίξει.</p>

<p>Ἐπῆρε τὴν ταπείνωση ἀπὸ διδάσκαλό του,<br>
δὲ θέλησε νὰ ᾿ ναὶ νονὸς εἰς τὸ Δημιουργό του.</p>

<p>Χριστὸς ἀπὸ ταπείνωση ἐμπῆκε εἰς τὸ ποτάμι<br>
καὶ δέχτηκε τὸ βάπτισμα ἀπὸ τὸν Ἰωάννη.</p>

<p>Μεγάλη ἡ ταπείνωση τὸν ἄνθρωπο ὑψώνει<br>
ἐνῷ ἡ ὑπερηφάνια τόνε καταρρακώνει.</p>

<p>Ταπείνωση εἶχαν πολλὴ κι Ἅγιοι Ἀποστόλοι,<br>
οἱ μάρτυρες ἀμφότεροι κι οἱ Πατέρες ὅλοι.</p>

<p>Στὸ ἱερὸ Εὐαγγέλιο λέγει ὁ Κύριος μας<br>
Τελώνου τὴν παραβολὴ διὰ τὸν ἑαυτόν μας.</p>

<p>Τελώνης ἣν στὴ μιὰ πλευρὰ κι ἄλλος Φαρισαῖος,<br>
ἐνόμιζε στὴν προσευχὴ πῶς ἤτανε σπουδαῖος.</p>

<p>Εἶχε ὑπερηφάνια, Τελώνη κατακρίνει<br>
δὲν εἶχε τὴν ταπείνωση, εἶχε ὑψηλοφροσύνη.</p>

<p>Σὰν τέλειωσε τὴν προσευχή, ἦρθε ἡ σειρὰ Τελώνη,<br>
μὲ δυὸ λέξεις ταπεινὲς τὴν προσευχὴ τελειώνει.</p>

<p>Αὐτὸν ἐτίμησε ὁ Θεός, ποὺ ῾χὲ ταπεινοσύνη<br>
κι ὁ Φαρισαῖος ἔφυγε γεμάτος καταισχύνη.</p>

<p>Μεγάλη ἡ ταπείνωση, χαρᾶς τὸν ποὺ τὴν ἔχει,<br>
τὸν ταπεινὸ τὸν ἄνθρωπο Θεὸς τόνε προσέχει.</p>

<p>Οἱ Ἅγιοι στὴν ἔρημο ἀπὸ ταπεινοσύνη<br>
ἑκατοικοῦσαν στὶς σπηλιὲς τὴν ἐποχὴ ἐκείνη.</p>

<p>Ἔπαιρναν ἀπ᾿ τὸν Κύριο θεῖο παράδειγμὰ Του,<br>
ἀπ᾿ τὴ ζωὴ τοῦ βίου Του καὶ τὰ παθήματὰ Του.</p>

<p>Ἔβλεπαν πάνω στὸ σταυρὸ ζωὴ νὰ θυσιάζει<br>
τὸν κτίστη καὶ δημιουργὸ ποὺ τὰ πάντα ἐξουσιάζει.</p>

<p>Ἔδωσε ἕνα μάθημα σ᾿ ὅλη τὴν ἀνθρωπότητα·<br>
ἀγάπη καὶ ταπείνωση προσφέρουν τὴν πραότητα.</p>

<p>Γὶ αὐτὸ κι ἐμεῖς ταπείνωση πάντοτε νὰ ζητοῦμε,<br>
ποὺ ᾿ ναὶ ἀρετὴ θεάρεστη στὸν κόσμο αὐτὸν ποὺ ζοῦμε.</p>

<p>Καὶ τὴν ὑπερηφάνια μὴ θέλουμε καθόλου,<br>
διότι εἶναι ἐφεύρεση τοῦ σατανᾶ διαβόλου.</p>

<p>Πρῶτα ἦταν ἄγγελος κι ἔκανε ἀνταρσία<br>
καὶ ἤθελε σὰν τὸ Θεὸ νὰ ἔχει ἐξουσία.</p>

<p>Τὸν εἶδε τότε ὁ Κύριος πῶς ἔγινε ἀντάρτης<br>
κι ἀπὸ ἄγγελος φωτοειδῆς ἔγινε λιποτάκτης.</p>

<p>Ἔπεσε ἀπ᾿ τὸν οὐρανὸ καὶ βρέθηκε στὸν Ἅδη<br>
καὶ ἀπὸ φῶς οὐράνιο βρέθηκε στὸ σκοτάδι.</p>

<p>Καὶ ἀπὸ ἐκείνη τὴ στιγμὴ στὸ σκοτεινὸ τὸν τόπο<br>
ἐφθόνησε ὁ πονηρὸς τὸ γένος τῶν ἀνθρώπων.</p>

<p>Καὶ διώχνει τὴν ταπείνωση, πάσχει ἡ ἀνθρωπότης,<br>
ἔπεσε ἀπὸ ἐγωισμὸ στὴ θέση του τὴν πρώτη.</p>

<p>Καὶ θέλει καὶ τὸν ἄνθρωπο νὰ τόνε παρασύρει,<br>
μὲ τὴν ὑπερηφάνια νὰ τὸν διεγείρει.</p>

<p>Μὲ ὅλη μας τὴ δύναμη νὰ τὸν περιφρονοῦμε<br>
καὶ προσευχὴ εἰς τὸ Θεὸν μὲ πίστη νὰ ζητοῦμε.</p>

<p>Καὶ ὁ πανάγαθος Θεός, ποὺ ᾿ μαστε πλάσματὰ Του,<br>
μᾶς ἀγαπᾷ καὶ θὰ ῾μαστε μέσα στὴν ἀγκαλιά του.</p>

<p>Νὰ τοῦ ζητοῦμε πάντοτε τὴν ταπεινοφροσύνη,<br>
εἶναι πατέρας σπλαχνικός, ἀμέσως μᾶς τὴ δίνει.</p>

<p>Αὐτὸ εἶναι τὸ συμφέρον μας, ψυχῆς μᾶς σωτηρία,<br>
ὑπακοὴ εἰς τὸ Θεὸ δίχως ἀντιλογία.</p>

<p>Παρακαλοῦμε τὸ Θεό, Μητέρα Παναγία<br>
νὰ ἀξιωθοῦμε ὅλοι μας στὴν Ἄνω Βασιλεία.</p>

<p>6η Ἀρετὴ<br>
Η ΚΑΤΑΚΡΙΣΗ</p>

<p>Ποτὲ μὴν κατακρίνομε ἐμεῖς τὸν ἀδελφό μας,<br>
μόνο νὰ κατακρίνομε πάντα τὸν ἑαυτό μας.</p>

<p>Καμῆλα τὴν καμπούρα της δὲ βλέπει τὴ δική της,<br>
τὸν ἑαυτὸ τῆς λησμονὰ καὶ βλέπει στὸ παιδί της.</p>

<p>Λέμε τὸν ἄλλον ἁμαρτωλὸ καὶ κεῖνος ἣν ἀθῷος,<br>
γιατὶ ἐμετανόησε καὶ τώρα εἶναι σῶος.</p>

<p>Σὰν ἁμαρτάνει ὁ ἄνθρωπος, νὰ μὴν τὸν κατακρίνεις,<br>
θὰ μᾶς κρίνει ὁ Θεὸς καὶ μὲ δικαιοσύνη.</p>

<p>Σὰν ἁμαρτάνει ὁ χριστιανός, νὰ θὲς νὰ τόνε σώσεις,<br>
ἀγάπη δεῖξε τοῦ πολὺ νὰ τόνε διορθώσεις.</p>

<p>Πλησίασε τὸν στοργικὰ μὲ ἀδελφικὴ ἀγάπη<br>
καὶ πές του ἡ μετάνοια πῶς διορθώνει λάθη.</p>

<p>Ἄνθρωπος ὁ ἁμαρτωλὸς εἶναι τραυματισμένος<br>
καὶ θέλει ἰατρὸ καλὸ νάναι θεραπευμένος.</p>

<p>Πές του γιὰ τοὺς ἁμαρτωλούς, ἦρθε ὁ Χριστὸς νὰ σώσει<br>
κι ἀπὸ τὶς ἁμαρτίες τους νὰ τοὺς ἐλευθερώσει.</p>

<p>Ὁδήγησε τὸν ἄνθρωπο, νὰ πάει σὲ ἐκκλησία,<br>
νὰ βρεῖ καλὸ πνευματικό, νὰ πεῖ τὴν ἁμαρτία.</p>

<p>Τὶς ἁμαρτίες ὅταν πεῖ ἀπ᾿ τὰ δικά του χείλη,<br>
θὰ τοῦ τὶς σβήσει ὁ Χριστὸς κάτω ἀπὸ τὸ πετραχῆλι.</p>

<p>Τὴν πράξη αὐτὴ σὰν κάνομε διὰ τὸν ἀδελφό μας,<br>
θὰ κάνουμε διπλὸ καλὸ καὶ γιὰ τὸν ἑαυτό μας.</p>

<p>Θὰ σώσουμε μία ψυχὴ ποὺ ῾τᾶν στὴν ἁμαρτία,<br>
ἐφόσον ἡ κατάκριση εἶναι μνησικακία.</p>

<p>Δὲ διορθώνονται ποτὲ τὰ λάθη κι ἡ κακία,<br>
μόνο μὲ ἐξομολογήση φεύγει ἡ ἁμαρτία.</p>

<p>Ἂς πᾶμε στὸν πνευματικὸ νὰ ἐξομολογηθοῦμε<br>
καὶ τότε ἀπὸ τὸ Θεὸ ὅλοι μας θὰ σωθοῦμε.<br>
</p>

<p>7η Ἀρετὴ<br>
Η ΥΠΟΜΟΝΗ</p>

<p>Εἶναι καὶ ἡ ὑπομονὴ μιὰ ἀρετὴ μεγάλη,<br>
τὸν ἄνθρωπο τὸν βοηθᾷ εἰς τῆς ζωῆς τὴν πάλη.</p>

<p>Εἶν᾿ ἀρετή, γιὰ νὰ τὴν βρεῖς, θὰ πρέπει νὰ τὴ ζήσεις,<br>
θέλει ἀγῶνα ἀρκετό, γιὰ νὰ τὴν ἀποκτήσεις.</p>

<p>Ἀντίθετα ὑπομονῆς εἶναι ἡ ἀγωνία,<br>
ποὺ ὁδηγεῖ τὸν ἄνθρωπο εἰς τὴν ἀπελπισία.</p>

<p>Ὁ ἄνθρωπος ὑπομονὴ εἰς τὴ ζωήν του νὰ ῾χεῖ<br>
καὶ νὰ ὑπομένει πάντοτε ὅ,τι κι ἂν τοῦ λάχει.</p>

<p>Ἂς πάρουμε παράδειγμα ἀπὸ τὸν Κύριό μας,<br>
τὶ πέρασε, γιὰ νὰ σωθεῖ τὸ γένος τὸ δικό μας.</p>

<p>Εἶναι Θεὸς ἀληθινὸς καὶ ἄνθρωπος ἐγίνη,<br>
τὴν ἁμαρτία τοῦ Ἀδὰμ μὲ αἷμα νὰ ξεπλύνει.</p>

<p>Ἐπείνασεν, ἐδίψασε κι ἔγινε θυσία,<br>
γιὰ νὰ σωθεῖ ὁ ἄνθρωπος ἀπὸ τὴν ἁμαρτία.</p>

<p>Ἐπάνω εἰς τὸ Γολγοθὰ ἔχυσε θεῖον αἷμα,<br>
ὑπέμεινε, ὑπέφερε, γιὰ πρωτοπλάστου πταῖσμα.</p>

<p>Ὑπέμεινε, τοῦ ἔβαλαν ἀκάνθινο στεφάνι,<br>
τὸ Ἅγιον Σῶμα κάρφωναν κακοῦργοι μὲ σκερπάνι.</p>

<p>Ὑπέμεινε εἰς τὸ σταυρὸ τὴν ὥρα ποὺ διψοῦσε,<br>
ψυχὲς νὰ σώσει θέλησε ποὺ Ἅδης ἐκρατοῦσε.</p>

<p>Τὸν ἔβριζαν, Τὸν ἔφτυναν οἱ ἄνομοι τριγύρω<br>
στὸν ἄραφο χιτῶνα Του κι ἐκεῖ ἔβαλαν κλῆρο.</p>

<p>Εἶναι φρικτὰ κι ἀμέτρητα Κυρίου μᾶς τὰ Πάθη,<br>
ποὺ εἶχε τὴν ὑπομονὴ γιὰ τὰ δικά σας λάθη.</p>

<p>Τὸν ἱερὸ Χρυσόστομο τὸν εἶχαν ἐξορία<br>
καὶ τότε τὸν λυπήθηκε βασίλισσα κυρία.</p>

<p>Συμπόνεσε τὸν Ἅγιο ἀπὸ φιλανθρωπία,<br>
ποὺ πέθανε στὸν Καύκασο ἀπὸ ταλαιπωρία.</p>

<p>Συγκίνησε τὸν Ἅγιο, ποὺ τοῦ ῾χὲ στείλει γράμμα,<br>
κι ὁ Ἅγιος Χρυσόστομος ἐξήγησε τὸ πρᾶγμα.</p>

<p>Ἔγραψε στὴ βασίλισσα, νὰ ξέρει καὶ νὰ μάθει,<br>
νὰ σκέφτεται στὸ Γολγοθὰ τοῦ Ἰησοῦ τὰ Πάθη.</p>

<p>Πῶς ἤτανε φρικτότερα ἀπὸ τὰ ἰδικά του,<br>
μὲ ἀγάπη καὶ ὑπομονὴ νὰ σώσει τὰ παιδιὰ Του.</p>

<p>Μὰ ἔκανε ὑπομονὴ κι Παναγία μητέρα,<br>
γιατὶ θυσία ἔκανε τὴ νύκτα καὶ τὴ μέρα.</p>

<p>Ἐγέννησε στὸ Σπήλαιο Θεὸν τὸν Κύριό μας<br>
κι ἔγινε Θεάνθρωπος γιὰ τὸ καλὸ δικό μας.</p>

<p>Χριστός μας, σὰν γεννήθηκε, ὁ βασιλιὰς Ἡρῴδης<br>
ἀμέσως ἐταράχθηκε, ἔγινε θηριώδης.</p>

<p>Ξέρομε τὴ συνέχεια, τὴ λέγει ἡ Ἐκκλησία,<br>
μὰ ἔδειξε ὑπομονὴ πολλὴ ἡ Παναγία.</p>

<p>Φεύγει ὁ θεῖος Ἰωσήφ, Μαρία καὶ παιδίον,<br>
πηγαίνουνε στὴν Αἴγυπτο τὴ νύκτα μὲς στὸ κρύο.</p>

<p>Στὴν ἐκκλησία ἔφτασε, γιὰ νὰ σαραντίσει,<br>
στὸ θεοδόχο Συμεὼν Θεὸ νὰ εὐλογήσει.</p>

<p>Ἡ Παναγία ἔκανε ὑπομονὴ ἀκόμα,<br>
τὸν Κύριο ἐφτύνανε οἱ ἀσεβεῖς στὸ σῶμα.</p>

<p>Ἀλλὰ τὸ κατακόρυφο ποὺ ῾χὲ ἡ ὑπομονή της,<br>
σὰν βρέθηκε στὸ Γολγοθά, καὶ εἶδε τὸ παιδί της.</p>

<p>Πάνω στὸ ξύλο τοῦ Σταυροῦ σκληρὴ ἡ τιμωρία,<br>
γιὰ νὰ σωθεῖ ὁ ἄνθρωπος ἀπὸ τὴν ἁμαρτία.</p>

<p>Εἴχανε τὴν ὑπομονὴ κι ἅγιοι ἀποστόλοι,<br>
ἐκήρυτταν πίστη Χριστοῦ σὲ οἰκουμένη ὅλη.</p>

<p>Ὑπομονὴ μᾶς δίδαξεν ὁ ἀπόστολος ὁ Παῦλος,<br>
ποὺ ἔγραψε ἐπιστολὲς ὅσο κανένας ἄλλος.</p>

<p>Ὑπέμενε στὸ βίο τοῦ πολλὲς δοκιμασίες,<br>
πεῖνα, ἐξορία, βάσανα καὶ ἄλλες κακουχίες.</p>

<p>Τὰ γράφει στὶς ἐπιστολές, ὁ κόσμος νὰ τὰ μάθει,<br>
εἶχε μεγάλα βάσανα καὶ πειρασμοὺς καὶ πάθη.</p>

<p>Μὰ κι οἱ μεγαλομάρτυρες ὑπέφεραν γενναία<br>
καὶ ὅλα τὰ μαρτύρια ὑπέμειναν ὡραῖα.</p>

<p>Ποιὸν νὰ πρωτοθαυμάσουμε γιὰ τὴν ὑπομονή του,<br>
νὰ ποῦμε λίγα γιὰ Ἰώβ, ποία ἦταν ἡ ζωή του.</p>

<p>Ἐκεῖ ἔβαλε ὁ σατανᾶς ὅλα τὰ δυνατά του,<br>
μὰ τὸν ἐνίκησε ὁ Ἰὼβ μὲ γενναιότητά του.</p>

<p>Ψόφησαν τὰ πρόβατα, τοῦ εἶπαν νὰ τὸ ξέρει<br>
κι ἔμειναν οἱ τσοπάνηδες μὲ τὸ ραβδὶ στὸ χέρι.</p>

<p>Τὴν ἄλλη μέρα ἔμαθε πῶς ψόφησαν τὰ βόδια,<br>
ἐκεῖ ποὺ ἤτανε καλὰ κόκκινα σὰν τὰ ρόδια.</p>

<p>Μιὰ μέρα ὅλα τὰ παιδιὰ ἔτρωγαν μαζεμένα,<br>
τὰ πλάκωσε ὅλα ἡ σκεπή, δὲν ἄφησε κανένα.</p>

<p>Σὰν ἔμαθε τὸ γεγονὸς αὐτὸ γιὰ τὰ παιδιά του,<br>
τὴν προσευχή του στὸ Θεὸ κάνει μὲ τὴν καρδιά του.</p>

<p>Ὑπέμεινε καρτερικὰ Θεοῦ δοκιμασία,<br>
ποὺ τὰ παιδιὰ τοῦ ἔχασε καὶ τὴν περιουσία.</p>

<p>Ὁ Κύριος τὰ ἔδωσε, ὁ ἴδιος τὰ ῾χεῖ πάρει<br>
ἔλεγε μὲ ὑπομονή, Θεοῦ εἶχε τὴ χάρη.</p>

<p>Ἀκόμα ἤθελε ὁ ἐχθρὸς νὰ τόνε βασανίσει<br>
καὶ τὴν ὑπομονὴ Ἰὼβ αὐτὸς νὰ τὴ νικήσει.</p>

<p>Ὅμως δὲν τὴν ἐνίκησε ὁ σατανᾶς τελείως,<br>
τὸν νίκησε μὲ ὑπομονὴ καὶ φάνηκε γελοῖος.</p>

<p>Τοῦ ᾿δῶσε κι ἄλλο πειρασμό, ἦταν ὁ τελευταῖος,<br>
μὰ τὸν ἐνίκησε ὁ Ἰὼβ καὶ φάνηκε γενναῖος.</p>

<p>Ἐλέπριασε τὸ σῶμα του μὲ ὄστρακο, τὸ ξύνει,<br>
πόνους πολλοὺς ὑπέφερε βάσανα καὶ ὀδύνη.</p>

<p>Τότε ἀπομονώνεται στὴν κοπριὰ καθίζει<br>
καὶ ἡ ἀσεβὴς γυναῖκα του σὰν φίδι τὸν κεντρίζει.</p>

<p>Τοῦ ἔλεγε ἡ ἄμυαλη Θεὸ νὰ βλαστημήσει<br>
καὶ τότε ποὺ στὸ τέλος τοῦ ἦταν νὰ ξεψυχήσει.</p>

<p>Τότε ὁ Ἰὼβ ἠθέλησε νὰ τὴν ἀποστομώσει,<br>
τῆς εἶπε πῶς σὰν ἄφρονη ἀπάντηση εἶχε δώσει.</p>

<p>Τῆς εἶπε ὅτι ὁ Θεὸς τόσα καλά τους εἶχε δώσει<br>
κι ὅτι αὐτὸς τὴν πίστη του δὲ θέλει νὰ λερώσει.</p>

<p>Τὸν τίμησε ὁ Κύριος γιὰ τὴν ὑπομονή του,<br>
παιδιὰ καὶ πλούτη τοῦ ᾿ δῶσε κατόπιν στὴ ζωή του.</p>

<p>Ἐνίκησε τὸ διάβολο μὲ τὴν ὑπομονή του,<br>
γιατὶ εἶχε παντοδύναμο πάντα Θεὸν μαζί του.</p>

<p>Τὸ Μέγα Σάββατο πρωὶ λέγει τὴν προφητεία<br>
γιὰ τοῦ Ἰὼβ ὑπομονὴ Χριστοῦ ἡ Ἐκκλησία.</p>

<p>Ἔχομε χρέος οἱ πιστοὶ λόγια Χριστοῦ ν᾿ ἀκοῦμε,<br>
ἂν θέμε στὴν αἰώνια ζωὴ νὰ κατοικοῦμε.</p>

<p>Σύ, Κύριε, ἀπὸ ψηλὰ φώτιζε τὴν καρδιά σας<br>
νὰ σὲ δοξάζουμε πιστῶς μὲ τὴ διάνοιά σας.</p>

<p>Σὺ δίνε μᾶς ὑπομονὴ στὴ γῆ ἐδῶ ποὺ ζοῦμε,<br>
ὅ,τι μᾶς στέλνεις στὴ ζωὴ νὰ σὲ εὐχαριστοῦμε.</p>

<p>Τὸ ὄνομά σου, Κύριε, νὰ εἶναι δοξασμένο<br>
στὸν οὐρανὸ καὶ εἰς τὴ γῆ τὸ τρισευλογημένο.<br>
</p>

<p>8η Ἀρετὴ<br>
Η ΜΕΤΑΝΟΙΑ</p>

<p>Μεγάλη ἡ μετάνοια· ὅποιος τὴν ἐφαρμόσει<br>
εἶναι ἐντολὴ ἀπὸ τὸν Θεὸν καὶ τὴν ψυχὴ θὰ σώσει.</p>

<p>Ὁ ἄνθρωπος ἐπὶ τῆς γῆς ὅσο καιρὸ κι ἂν ζήσει<br>
οἱ ἁμαρτίες σβήνουνε, ὅταν μετανοήσει.</p>

<p>Ὁ Κύριος ἐπὶ τῆς γῆς εἰς τοὺς ἀνθρώπους εἶπε:<br>
῾ἂν ἁμαρτίες κάνετε, τότε μετανοεῖτε.῾</p>

<p>Ποῖος εἶναι ἀναμάρτητος; Μόνο ὁ Κύριος μας,<br>
ὁ σπλαχνικὸς Πατέρας μας καὶ Ἰησοῦς Χριστός μας.</p>

<p>Ἔχει τὴν προπατορικὴ ἄνθρωπος ἁμαρτία,<br>
ἀκόμη κι ἂν στὴ ζωὴ ἔχει ἡμέρα μία.</p>

<p>Γὶ αὐτό, σὰν γεννηθεῖ παιδὶ κι ἀμέσως ἀρρωστήσει,<br>
πρώτη δουλειὰ εἰς τοὺς γονεῖς εἶναι νὰ τὸ βαπτίσει.</p>

<p>Ἔχει τὴν προπατορικὴ ἐπάνω του ἁμαρτία<br>
καὶ πρέπει νὰ συγχωρεθεῖ μὲ βάπτιση ἁγία.</p>

<p>Σὰν μεγαλώσει τὸ παιδὶ κι ἔρθει σὲ ἡλικία,<br>
χρειάζεται κατήχηση μὴν πέσει σὲ ἁμαρτία.</p>

<p>Ὁ Κύριος τὸν ἄνθρωπο στὴ γῆ τὸν ἔχει πλάσει<br>
νὰ ῾χεῖ ἐλευθερία του καὶ νὰ τοῦ ὁμοιάσει.</p>

<p>Σὰν δὲν προσέξει ὁ ἄνθρωπος, χάνει ἐλευθερία<br>
καὶ τότες δοῦλος γίνεται σὲ κάθε ἁμαρτία.</p>

<p>Ὑπάρχει ὅμως φάρμακο, σὰν ἄνθρωπος θελήσει,<br>
ν᾿ ἀκούσει ἐντολὴ Θεοῦ καὶ νὰ μετανοήσει.</p>

<p>Ὤ! Εὔσπλαχνε Θεέ, θέλεις τὰ πλάσματὰ Σου<br>
νὰ ζήσουνε παντοτινὰ αἰώνια κοντὰ Σου.</p>

<p>Ὁ Κύριος μας καὶ Θεὸς ποὺ ἔχει ἐξουσία<br>
τὸ μόνο πρᾶγμα ποὺ μισεῖ εἶναι ἡ ἁμαρτία.</p>

<p>Ἀπὸ ἀγάπη ὁ Θεὸς ποιεῖ δημιουργία<br>
κι ἔπλασε τὸν ἄνθρωπο νὰ ἔχει ἐξουσία.</p>

<p>Ἀδὰμ καὶ Εὔα ἔπλασε ἀπὸ φιλανθρωπία<br>
καὶ ἦταν στὸν παράδεισο Θεοῦ τὴν προστασία.</p>

<p>Τοὺς φθόνησε ὁ διάβολος ποὺ ὁ ἴδιος εἶχε πέσει<br>
ἀπὸ ὑπερηφάνια ἔπεσε ἀπ᾿ τὰ νέφη.</p>

<p>Ἔγινε ὄφις πονηρὸς καὶ μίλησε στὴν Εὔα<br>
τῆς ἔλεγε στὴν ἀκοὴ Θεοῦ τὸ νόμο, φεῦγα.</p>

<p>Ἡ Εὔα πῆγε στὸν Ἀδὰμ καὶ τόνε καταφέρνει,<br>
τὸ μῆλο ἔφαγαν κι δυὸ ποὺ ἁμαρτία φέρνει.</p>

<p>Ὅταν τοὺς ἔπλασε ὁ Θεός, ἔδωσε ἐντολὴ Του<br>
νὰ ζήσουν στὸν παράδεισο κατὰ διαταγὴ Του.</p>

<p>Νὰ τρῶνε ὅλους τοὺς καρποὺς ποὺ ῾χὲ τὸ περιβόλι<br>
ἀπὸ ἕνα δέντρο νὰ μὴ φᾶν᾿ εἰς τὴ ζωὴ τοὺς ὅλη.</p>

<p>Ἀδὰμ ἀκούει μιὰ φωνὴ ἄπ᾿ τὸ Θεὸν πατέρα,<br>
ποὺ σὰν γονιὸς μὲ τὸ παιδὶ μιλοῦσε κάθε μέρα.</p>

<p>Καὶ ὁ Ἀδὰμ ἐκρύφτηκε γιὰ τὴν παρακοή του,<br>
ἡ ἁμαρτία τοῦ ἔδωσε γιὰ δῶρο τὴ ντροπή του.</p>

<p>Πάλι τοῦ λέγει ὁ Θεός: ῾Ἀδὰμ γιατὶ τόση φοβία;<br>
Μὴν ἔκανες παρακοὴ ποὺ εἶναι ἁμαρτία;῾</p>

<p>Δὲ μετανόησε ὁ Ἀδὰμ γιὰ τὴν ἀνταρσία,<br>
ἔβαλε τὴ γυναῖκα του πῶς εἶναι ἡ αἰτία.</p>

<p>Καλεῖ τὴν Εὔα ὁ Θεὸς κι αὐτὸς τὴν ἐρωτάει<br>
γιατὶ δικὴ Του ἐντολὴ αὐτὴ δὲν τὴν κρατάει.</p>

<p>Ἡ Εὔα τοῦ ἀπάντησε, ὁ ὄφις εἶναι ἡ αἰτία,<br>
τὴν πλάνεψε κι ἔπεσαν κι δυὸ στὴν ἁμαρτία.</p>

<p>Τὸν ὄφι δὲν τὸν ρώτησε ὁ Κύριος καθόλου,<br>
γιατὶ εἶναι ὑπερήφανο τὸ γένος τοῦ διαβόλου.</p>

<p>Ἔκανε δίκη ὁ Θεὸς καὶ μὲ σοφία ὅλη<br>
βγάζει τὸ πρῶτο ἀνδρόγυνο ἀπὸ τὸ περιβόλι.</p>

<p>Τότε ἡ Εὔα κι ὁ Ἀδὰμ ἔκλαιγαν κάθε μέρα,<br>
γιατὶ ἀπέρριψαν κι οἱ δυὸ τὴν ἐντολὴ Πατέρα.</p>

<p>Αὐτὰ εἶν᾿ τ᾿ ἀποτελέσματα ποὺ φέρνουνε ἁμαρτία<br>
ὁ ἄνθρωπος, τὸ πλάσμα Του, ποὺ ἔκανε ἀνταρσία.</p>

<p>Ἀλλὰ τὸ σπουδαιότερο γιὰ τοῦ Ἀδὰμ τὸ λάθος<br>
τὸ πλήρωσε ὁ Κύριος μὲ Θεϊκὸ Του Πάθος.</p>

<p>Δὲν ἠμποροῦσε ἄνθρωπος τὸ χρέος νὰ πληρώσει,<br>
Θεὸς ἔγινε Ἄνθρωπος, γιὰ νὰ τὸ ξεπληρώσει.</p>

<p>Αὐτὸ νὰ τὸ σκεπτόμαστε γιὰ τοῦ Χριστοῦ θυσία,<br>
νὰ τὸν εὐχαριστήσουμε μὲ καθαρὴ καρδία.</p>

<p>Γράφουν χαρακτηριστικὰ οἱ θεῖοι ὑμνογράφοι<br>
ἐν σχέσει ἀναλυτικὰ μὲ τοῦ Χριστοῦ τὰ Πάθη.</p>

<p>Πῶς ἔπρεπε ὁ Κύριος σταυρὸ νὰ ὑπομείνει,<br>
τὴν ἁμαρτία τοῦ Ἀδὰμ μὲ αἷμα νὰ ξεπλύνει.</p>

<p>Ἀπὸ τὸ ξύλο ἔφαγαν κι ἦρθε ἡ ἁμαρτία,<br>
γί᾿ αὐτὸ στὸ Ξύλο τοῦ Σταυροῦ ἔγινε ἡ θυσία.</p>

<p>Μὲ χέρια τοὺς ἐκόψανε καρπὸ κι ὄχι μὲ μαχαίρια,<br>
γί᾿ αὐτὸ καρφῶσαν τοῦ Χριστοῦ καρφιὰ στὰ δυὸ Του χέρια.</p>

<p>Μὲ ξιφολόγχη ἐτρύπησαν τὴν Ἅγια πλευρὰ Του,<br>
τὴν Εὔα ἔπλασε ὁ Θεὸς νὰ ἔχει συντροφιὰ Του.</p>

<p>Καὶ γί᾿ αὐτὸ τὸ ζήτημα ποὺ ἔγινε αἰτία,<br>
ἐπλήρωσε μὲ αἷμα Τοῦ αὐτὴ τὴν ἁμαρτία.</p>

<p>Ὁ Κύριος εἰς τὸ σταυρὸ ἐζήτησε νεράκι,<br>
ξύδι χολὴ τὸν πότισαν ποὺ ἤτανε φαρμάκι.</p>

<p>Εἶχε τὴ σημασία του κι αὐτὸ ποὺ εἶχε γίνει,<br>
γιατὶ τὴ γεύση τοῦ Ἀδὰμ ἤθελε νὰ ξεπλύνει.</p>

<p>Σὰν φάγανε οἱ πρωτόπλαστοι καρπὸ στὸ περιβόλι<br>
ἤτανε δηλητήριο εἰς τὴ ζωὴ τοὺς ὅλη.</p>

<p>Ἔβαλαν στὸ κεφάλι Τοῦ ἀκάνθινο στεφάνι<br>
κι ἔτρεχαν τὰ αἵματα στὸ Γολγοθὰ ποτάμι.</p>

<p>Ἔχει ὄνομα ὁ Γολγοθάς, εἶναι κρανίου τόπος,<br>
ἔχει τὴ σημασία του γιὰ γνώση τῶν ἀνθρώπων.</p>

<p>Στὸ μέρος ποὺ ἐσταύρωσαν τὸ Σῶμα τοῦ Κυρίου<br>
κεφάλι εἶχε ἐκεῖ θαφτεῖ, ἣν τοῦ Ἀδὰμ κρανίου.</p>

<p>Ὁ Κύριος ἐπλήρωσε ἀνθρώπου ἁμαρτία,<br>
ἂν δὲ γινόταν Ἄνθρωπος δὲν εἶχε σωτηρία.</p>

<p>Καὶ στὸ Σταυρὸ ποὺ κρέμεται Σῶμα Του στὸν ἀγέρα<br>
ὁ ὑμνογράφος ἐξηγεῖ παρὰ πολὺ ὡραία.</p>

<p>Ἀπὸ τὴ Γέννηση Χριστοῦ μέχρι Ἀνάληψὴ Του,<br>
γιὰ νὰ σωθεῖ ὁ ἄνθρωπος ἔδωσε τὴ ζωὴ Του.</p>

<p>Καὶ ὅλα αὐτὰ τὰ ἔκανε διὰ φιλανθρωπία,<br>
νὰ δοῦμε, νὰ κτυπήσουμε ὅλοι τὴν ἁμαρτία.</p>

<p>Τὸν γέννησε σὰν Ἄνθρωπο παρθένος Παναγία<br>
μέσα σ᾿ ἕνα σπήλαιο ταπείνωσις ἁγία.</p>

<p>Κατόπιν ἐβαπτίστηκε μέσα στὸν Ἰορδάνη<br>
κι αὐτὸ ἀπὸ ταπείνωση ἀπὸ τὸν Ἰωάννη.</p>

<p>Ἂς δοῦμε πῶς τὰ ἐξηγεῖ ὅλα ὁ ὑμνογράφος,<br>
γράφει γιὰ τὴ ζωὴ Χριστοῦ, χωρὶς νὰ κάνει λάθος.</p>

<p>Ὁ Κύριος μας Ἰησοῦς στὴ γῆ ποὺ εἶχε ζήσει<br>
τὸν ἀνθρωποκτόνο σατανᾶ ἦρθε νὰ τὸν νικήσει.</p>

<p>Τὸν νίκησε ὁλοσχερῶς μὲ Τίμιον Σταυρὸν Του<br>
γιὰ ἀγάπη πρὸς τὸν ἄνθρωπο ἔδωσε ἑαυτὸν Του.</p>

<p>Σὰν ὑπερηφανεύτηκε τότε ὁ ἑωσφόρος,<br>
ἔπεσε ἄπ᾿ τὸν οὐρανὸ σκότος καὶ μαυροφόρος.</p>

<p>Ἔπεσαν καὶ τὰ τάγματα ποὺ ἤτανε μαζί του<br>
καὶ διασκορπιστήκανε οἱ σύντροφοι οἱ δικοί του.</p>

<p>Ἄλλοι ἐπέσανε στὴ γῆ κι ἄλλοι στὸν ἀγέρα<br>
κι ἄλλοι μέσα στὰ νερὰ σ᾿ ὅλη τὴν ἀτμοσφαίρα.</p>

<p>Ὅσοι ἐπέσανε στὴ γῆ μὲ ἁγία γέννησὴ Του,<br>
τοὺς νίκησε ὁλόκληρα μὲ ἐνανθρώπησὴ Του.</p>

<p>Καὶ στὰ νερὰ τοὺς νίκησε, ἐβαπτίστη στὸ ποτάμι,<br>
ποὺ στὸ κεφάλι ἔβαλε Πρόδρομος τὴν παλάμη.</p>

<p>Καὶ στὸν ἀγέρα ἔπρεπε νὰ τοὺς ἐξαφανίσει,<br>
γί᾿ αὐτὸ ἐπάνω στὸ Σταυρὸ ἐχθρὸ εἶχε νικήσει.</p>

<p>Γί᾿ αὐτὸ ὁ κάθε χριστιανός, σὰν κάνει τὸ σταυρό του,<br>
τότε νικᾷ τὸ σατανᾶ καὶ φεύγει ἀπὸ ἐμπρός του.</p>

<p>Ἐνόμιζε ὁ δυστυχὴς Χριστὸν πῶς θὰ νικήσει<br>
καὶ θέλησε σὰν ἄνθρωπο νὰ τόνε πολεμήσει.</p>

<p>Ἐμπόδια καὶ πειρασμοὺς ἔβανε στὴ ζωὴ Του,<br>
ἀλλὰ ὁ Τίμιος Σταυρὸς ἦταν καταστροφή του.</p>

<p>Τοὺς Ἰουδαίους ἔβαλαν, διὰ νὰ τὸν σταυρώσουν,<br>
ἐνόμιζαν οἱ μιαροὶ πῶς θὰ τὸν ἐξοντώσουν.</p>

<p>Ὅμως μετὰ τὴ Σταύρωση, Ταφὴν κι Ἀνάστασὴ Του<br>
νικήθηκε ὁ διάβολος κι ὅλοι οἱ σύντροφοί του.</p>

<p>Γί᾿ αὐτὸ ἂς τὸν δοξάζομεν ὅλοι τὸν Κύριόν μας,<br>
εὐεργεσία ἔκανε στὸ γένος τὸ δικό μας.</p>

<p>Ἂς μὴν λυπήζομε λοιπὸν Κύριον τὸν Θεόν μας,<br>
σὰν ἁμαρτίες κάνουμε, εἶναι κακὸ δικό μας.</p>

<p>Ἀλλὰ καὶ τότε ὁ Θεὸς μὲ πατρικὴ ἀγάπη,<br>
ποὺ ἔχυσε τὸ αἷμα Του γιὰ τὰ δικά σας πάθη.</p>

<p>ἔστειλε τὴ μετάνοια, γιὰ νὰ μετανοήσει<br>
ὁ ἄνθρωπος ὁ ἁμαρτωλός, μαζὶ Του γιὰ νὰ ζήσει.</p>

<p>Ἂν ἔλειπε ἡ μετάνοια ὅλη ἡ οἰκουμένη<br>
ἀπὸ τὶς ἁμαρτίες μας δὲ θάτανε σωσμένη.</p>

<p>Ἀκόμα καὶ οἱ ἅγιοι ἁμαρτῆσαν κι ἐκεῖνοι,<br>
σὰν ὅμως μετανοῆσαν, ἀθῷοι εἶχαν γίνει.</p>

<p>Ἔχομε παραδείγματα πολλὰ τέτοιων ἁγίων,<br>
ποὺ ἔσβησε ἡ μετάνοια ἁμαρτωλόν τους βίον.</p>

<p>Ἂς πάρουμε παράδειγμα Ἀπόστολο τὸν Παῦλο,<br>
τὸν ἑαυτὸν τοῦ θεωρεῖ ἁμαρτωλὸ μεγάλο.</p>

<p>Ὅμως μὲ τὴ μετάνοια καὶ τὸ παράδειγμά του<br>
εἶναι διδάσκαλος σοφὸς εἰς τὰς ἐπιστολάς του.</p>

<p>Νὰ ποῦμε καὶ γιὰ τὸ Δαυὶδ τὸν τότε βασιλέα<br>
ἁμάρτησε σὰν ἄνθρωπος, δὲ φέρθηκε ὡραία.</p>

<p>Ὅμως, σὰν μετανόησε, ἔγραψε τὸ Ψαλτῆρι,<br>
ποὺ εἶναι γιὰ μᾶς τοὺς ἁμαρτωλοὺς ψυχῆς τὸ ξυπνητῆρι.</p>

<p>Μιὰ φορὰ ἁμάρτησε κι ἔκλαιγε κάθε μέρα<br>
καὶ ἐζητοῦσε ἔλεος ἀπ᾿ τὸ Θεὸ Πατέρα.</p>

<p>Χῶμα καὶ στάχτη ἔτρωγε στὸ σῶμα, σὰν πεινοῦσε,<br>
ποτὲ τὴν ἁμαρτία του δὲν τὴν ἐλησμονοῦσε.</p>

<p>Κι ὁ πολυεύσπλαχνος Θεὸς ποὺ ἔχει δικαιοσύνη<br>
στέλνει ἕναν ἄλλο βασιλιὰ καὶ ἄφεση τοῦ δίνει.</p>

<p>Καὶ τελευταῖο ἂς εἶν᾿ παράδειγμα ὁσίας<br>
ποὺ σ᾿ ὅλους μας εἶναι γνωστή, Μαρία ἡ Αἰγυπτία.</p>

<p>Ἁμάρτησε, σὰν ἤτανε μικρὴ στὴν ἡλικία,<br>
δὲν ἤξερε ἀπὸ ἄγνοια τὶ εἶναι ἁμαρτία.</p>

<p>Ὅμως ὁ πολυεύσπλαχνος Θεὸς τῆς εἶχε δώσει<br>
μετάνοια μὲ θαύματα, διὰ νὰ μετανιώσει.</p>

<p>Ἂς εὐχαριστήσωμεν τὸν Οὐράνιον Πατέρα<br>
καὶ νὰ τὸν ὑπακοῦμε τὴ νύκτα καὶ ἡμέρα.</p>

<p>Μὴ χάνομε τὸ θάρρος μας, πίστη καὶ τὴν ἐλπίδα,<br>
ποὺ ἔχει γιὰ τὸν ἄνθρωπο οὐράνια πατρίδα.</p>

<p>Θὰ τὸν εὐχαριστήσομεν μὲ τὴ μετάνοιά σας<br>
κι ἀχώριστό μας σύντροφο μέσα εἰς τὴν καρδιά σας.</p>

<p>9η Ἀρετὴ<br>
Η ΕΞΟΜΟΛΟΓΗΣΗ</p>

<p>Ἄνθρωπος, σὰν ταπεινωθεῖ κι ὅταν μετανοήσει,<br>
πρέπει καὶ μὲ τὰ ἔργα τοῦ ἀμέσως νὰ τὸ δείξει.</p>

<p>Σὰν ἁμαρτήσει ἡ ψυχή, σηκώνει ἕνα βάρος<br>
καὶ πρέπει ἀμέσως νὰ πλυθεῖ, προτοῦ χαθεῖ τὸ θάρρος.</p>

<p>Ἔλεγχο στὴ συνείδηση φέρνει ἡ ἁμαρτία,<br>
χρειάζεται πνευματικὸς νὰ δώσει θεραπεία.</p>

<p>Ὅταν τὰ ἁμαρτήματα ἄνθρωπος ἀναγγείλει,<br>
τὰ σβήνει ἡ χάρις τοῦ Θεοῦ κάτω ἄπ᾿ τὸ πετραχῆλι.</p>

<p>Νὰ μὴν ντραπεῖ ὁ χριστιανὸς νὰ πεῖ τὴν ἁμαρτία,<br>
διάβολος φέρνει τὴ ντροπὴ ποὺ ἔχει τὴν κακία.</p>

<p>Ἀφοῦ τὰ ξέρει ὁ Θεὸς τὶ ἔχω καμωμένα,<br>
πρέπει νὰ ἐξομολογηθῶ νἆναι συγχωρεμένα.</p>

<p>Ἄνθρωπος ὁ πνευματικός, μὰ ἔχει Θεοῦ τὴ χάρη,<br>
θὰ πῶ τὶς ἁμαρτίες μου Ἐκεῖνος νὰ τὶς πάρει.</p>

<p>Μικρὲς μεγάλες ἢ πολλὲς νὰ τὶς ὁμολογήσεις<br>
καὶ τὴν ψυχή σου φρόντισε νὰ τῆνε καθαρίσεις.</p>

<p>Μὴν κρύψομεν ἀπὸ ντροπὴ καμιὰ μᾶς ἁμαρτία,<br>
ποὺ τὶς γνωρίζει ὁ Θεὸς ἀράδα μία-μία.</p>

<p>Ὁ σατανᾶς βάζει ντροπὴ νὰ μὴν ὁμολογήσει,<br>
γιατὶ τὸν θέλει ὁ ἐχθρὸς κοντὰ νὰ τὸν κρατήσει.</p>

<p>Φέρνει πολλὰ ἐμπόδια ὁ βδελυρὸς ἐχθρός μας,<br>
δὲ θέλει στὸν παράδεισο νὰ δεῖ τὸ πρόσωπό μας.</p>

<p>Λέγει εἰς τὸν ἁμαρτωλὸ ἔχεις καιρὸ ἀκόμα,<br>
ἔστω κι ἂν ἦρθε ἡ ὥρα του νὰ σκεπαστεῖ στὸ χῶμα.</p>

<p>Τοῦ ψιθυρίζει ἀναβολὲς πάντα μὲς στὸ αὐτί του,<br>
τὸν θέλει εἰς τὴν κόλαση αἰώνια μαζί του.<br>
Σὰν ἔρθουν τὰ Χριστούγεννα, γιὰ Πάσχα ἀναβάλλει<br>
κι ὅταν τὸ Πάσχα ἔρχεται, τὸ λησμονάει πάλι.</p>

<p>Γί᾿ αὐτὸ ἐμεῖς οἱ χριστιανοὶ νὰ τὸν περιφρονοῦμε<br>
κι ὅ,τι μᾶς λέγει ὁ Χριστὸς Ἐκεῖνον νὰ ἀκοῦμε.</p>

<p>Ἐκεῖνος εἶν᾿ ὁ πλάστης μας, αὐτὸς εἶν᾿ ὁ Θεός μας,<br>
ποὺ ἔχυσε τὸ αἷμα Τοῦ διὰ τὸν ἑαυτόν μας.</p>

<p>Γί᾿ αὐτὸ εἰς τὸν πνευματικὸ νάχομεν ἐμπιστοσύνη,<br>
ποὺ μᾶς ἀκούει ὁ Θεὸς καὶ ἄφεση μᾶς δίνει.</p>

<p>Σὰν ποῦμε ἁμαρτίες μας μὲ τὰ δικά σας χείλη,<br>
καίγεται τότε ὁ σατανᾶς, τρέμει τὸ πετραχῆλι.</p>

<p>Αὐτὰ ποὺ γράφονται ἐδῶ διδάσκουν οἱ Πατέρες,<br>
μετάνοια νὰ ἔχομεν, εἶν᾿ πονηρὲς οἱ μέρες.</p>

<p>Ὁ ἄνθρωπος ἐδῶ στὴ γῆ λίγη εἶν᾿ ἡ ζωή του,<br>
πενήντα χρόνια κι ἑκατὸ καὶ φεύγει ἡ ψυχή του.</p>

<p>Ποῦ εἶν᾿ οἱ πατέρες μας, παπποῦδες, συγγενεῖς μας<br>
ποὺ ζούσαμε ὅλοι κοντὰ καὶ ἤτανε μαζί μας;</p>

<p>Γί᾿ αὐτὸ τὰ ψάλλει ὁ παππᾶς μέσα στὴν Ἐκκλησία,<br>
ὅλα εἶναι ἀληθινὰ καὶ ἔχουν σημασία.</p>

<p>Μαραίνεται ὁ ἄνθρωπος, ξερένεται σὰν χόρτο,<br>
ἀπὸ τὸ σῶμα ἡ ψυχὴ πηγαίνει σ᾿ ἄλλο τόπο.</p>

<p>Χαρᾶς ἐκείνη τὴν ψυχὴ ποὺ ῾ναὶ ἑτοιμασμένη,<br>
μὲ τὴν ἐξομολογήση εἰς τὸ Χριστὸν πηγαίνει.</p>

<p>Ὁ Κύριος τὴ δέχεται μέσα στὴν ἀγκαλιὰ Του,<br>
ποὺ ἄφησε ἐδῶ στὴ γῆ τ᾿ ἁμαρτήματά του.</p>

<p>Ὅταν πεθάνει ὁ ἄνθρωπος καὶ δὲ μετανοήσει,<br>
δὲν ἐξομολογηθεῖ στὴ γῆ κι ὅταν δὲν κοινωνήσει.</p>

<p>Νάμαστε πάντα ἕτοιμοι, τὸν Κύριο ν᾿ ἀκοῦμε,<br>
ποὺ εἶναι ὁ Σωτῆρας μας, ἂν θέμε νὰ σωθοῦμε.</p>

<p>Ὁ Κύριος μας ἀγαπᾷ, γιατὶ εἴμαστε παιδιὰ Του<br>
καὶ θέλει πάντα νάμαστε αἰώνια κοντὰ Του.</p>

<p>Γί᾿ αὐτὸ ἂς ἐφαρμόζομε πάντα τὶς ἐντολές Του<br>
μὲ προθυμία πάντοτε εἰς τὶς διαταγές Του.<br>
</p>

<p>10η Ἀρετὴ<br>
Η ΘΕΙΑ ΚΟΙΝΩΝΙΑ</p>

<p>Σὰν μετανιώσει ὁ ἄνθρωπος καὶ πεῖ τὰ κρίματά του,<br>
εἶναι πουλὶ πετάμενο καὶ χαίρεται ἡ καρδιά του.</p>

<p>Μοιάζει ὡσὰν τὸν ἄνθρωπο ποὺ εἶν᾿ ἀρρωστημένος,<br>
γίνεται στὸ γιατρὸ καλὰ κι εἶν᾿ εὐχαριστημένος.</p>

<p>Μὰ ὁ γιατρὸς στὸν ἄρρωστο τὸ φάρμακο τοῦ δίνει,<br>
νὰ γιατρευτεῖ τὸ σῶμα του καὶ ὑγιὴς νὰ γίνει.</p>

<p>Αὐτό μας κάνει κι ὁ Χριστός, ψυχὴ σὰν ἀρρωστήσει,<br>
μᾶς δίνει ἀπὸ τὸ σῶμα Του, ψυχή μας γιὰ νὰ ζήσει.</p>

<p>Στὸ Γολγοθὰ ποὺ ἔκανε τὸ σῶμα Τοῦ θυσία<br>
δίνει στὴν Ἁγία Τράπεζα Ἁγία Κοινωνία.</p>

<p>Στὴν Ἐκκλησία γίνεται ἡ Θεία Λειτουργία<br>
καὶ τότε θαῦμα γίνεται εἰς τὴ μυσταγωγία.</p>

<p>«Σὰ ἐκ τῶν σῶν» σὰν ψάλλουνε τοῦ ἱερέως χείλη,<br>
τ᾿ ἅγιον πνεῦμα ἔρχεται, Θεὸς τὸ ἔχει στείλει.</p>

<p>Εἰς τὴν ἁγία τράπεζα γίνεται μέγα θαῦμα,<br>
σῶμα Κυρίου γίνεται πρόσφορο ἐν τῷ ἅμα.</p>

<p>Καὶ ἅγιον ποτήριον ποὺ ἔχει μέσα οἶνο,<br>
γίνεται αἷμα τοῦ Χριστοῦ μὲ θαῦμα κι ἐκεῖνο.</p>

<p>Καὶ κοινωνοῦνε οἱ πιστοὶ τὴ Θεία Κοινωνία,<br>
ποὺ συγχωρεῖ τοῦ χριστιανοῦ τὴν κάθε ἁμαρτία.</p>

<p>Γί᾿ αὐτὸ λοιπὸν ὁ χριστιανὸς ποὺ ἐξομολογεῖται,<br>
ποὺ πρέπει ἡ μετάνοια πάντα νὰ προηγεῖται,</p>

<p>καὶ ξέρει ὅτι ὁ Χριστὸς τὸν ἔχει συγχωρήσει,<br>
τὸ σῶμα καὶ τὸ αἷμα Τοῦ πρέπει νὰ κοινωνήσει.</p>

<p>Τότε τοῦ χριστιανοῦ ψυχὴ ἔχει χαρὰ μεγάλη,<br>
πετάει σὰν περιστερὰ στ᾿ οὐρανοῦ τὰ κάλλη.</p>

<p>Μεγάλη ἡ χάρις σου, Χριστέ, Θεὲ καὶ Κύριέ μας,<br>
μὲ τὸ μυστήριον αὐτὸ σωθῆκαν οἱ ψυχές μας.</p>

<p>Πάλιν ἐδῶ ὁ σατανᾶς βάζει τὰ σκάνδαλά του,<br>
βάζει στ᾿ ἀνθρώπου τὸ μυαλὸ σχέδια δικά του.</p>

<p>Τοῦ ἀναβάλλει τὸν καιρό, γιὰ νὰ μετανοήσει,<br>
τὰ ἴδια κάνει κι ἐδῶ, σὰν πάει νὰ κοινωνήσει.</p>

<p>Ὅλο ψευτιὲς καὶ πονηριὲς εἰς τὸ μυαλὸ τοῦ βάζει,<br>
γιατὶ τοῦ φεύγει ἡ ψυχὴ κι ἄπ᾿ τὸ κακό του βράζει.</p>

<p>Γι᾿ αὐτὸ ποτὲ ὁ χριστιανὸς μὴ δίνει σημασία,<br>
γιατὶ εἶναι ἄσπονδος ἐχθρὸς γεμάτος πονηρία.</p>

<p>Τὸν ἑαυτόν του ὁ χριστιανὸς πρέπει νὰ τὸν κοιτάξῃ,<br>
πρέπει στὶς ἐντολὲς Χριστοῦ νὰ φέρεται ἐντάξει.</p>

<p>Σὰν κοινωνήσῃ ὁ πιστὸς τὴ Θεία Κοινωνία,<br>
ἐτότε χαίρεται ἡ ψυχὴ ποὺ βρῆκε σωτηρία.</p>

<p>Γι᾿ αὐτὸ ὁ κάθε χριστιανὸς κατὰ Θεὸν νὰ ζήσει,<br>
ὅταν μὲ καθαρὴ ψυχὴ πάει νὰ κοινωνήσει.</p>

<p>Μᾶς συμβουλεύει ὅλους μας μητέρα Ἐκκλησία<br>
μὲ τὶς εὐχὲς ποὺ μᾶς μιλεῖ στόμα τοῦ ἱερέα.</p>

<p>Μὲ πίστι νὰ προσέλθωμε, μὲ φόβο καὶ ἀγάπη,<br>
νὰ θεραπεύσῃ ὁ Χριστὸς ὅλα ψυχῆς τὰ πάθη.</p>

<p>Γλυκύτατέ μας Ἰησοῦ, πολὺ σ᾿ εὐχαριστοῦμε<br>
θυσίασες τὸν ἑαυτόν, ἐμεῖς γιὰ νὰ σωθοῦμε.</p>

<p>Τὶ ν᾿ ἀνταποδώσουμε ἐμεῖς τὰ πλάσματὰ Σου,<br>
τίποτα ἐμεῖς δὲν ἔχομε, ὅλα εἶναι δικὰ Σου.</p>

<p>Ἀπ᾿ τὴν πολλὴν ἀγάπη Σου ζητᾷς τὴν ἁμαρτία,<br>
νὰ ζοῦν αἰώνια ψυχὲς ποὺ ἔκανες θυσία.</p>

<p>Κύριε, Ἰησοῦ Χριστέ, γί᾿ αὐτὸ βοήθησέ μας,<br>
πλάστη μας, δημιουργέ, πατέρα κι ἀδελφέ μας.</p>

<p>Νὰ ἐκτελοῦμε πάντοτε τὸ νόμο τὸ δικὸ Σου,<br>
νὰ μᾶς φυλάει ἡ χάρις Σου πάντοτε στὸ πλευρὸ Σου.</p>

<p>Τ ᾿ ὄνομὰ Σου, Κύριε, νὰ εἶναι δοξασμένο<br>
καὶ στὸν αἰῶνα ἅπαντα ὑπὲρ δεδοξασμένο.<br>
<br>
</p>

<p>11η Ἀρετὴ<br>
Η ΕΛΕΗΜΟΣΎΝΗ</p>

<p>Εἶναι μεγάλη ἀρετὴ ἡ ἐλεημοσύνη<br>
χαρὰ σ᾿ ἐκείνη τὴν ψυχὴ ποὺ ἀντὶ νὰ παίρνει δίνει.</p>

<p>Ὁ Κύριος τὴν ἐπαινεῖ στὸ Εὐαγγέλιὸ Του,<br>
διότι τὴν ἐφάρμοσε πρῶτος στὸν ἑαυτὸ Του.</p>

<p>Εἶν᾿ ἀρετὴ ποὺ ξεκινᾷ διπλὰ ἄπ᾿ τὴν ἀγάπη,<br>
ἂν ἀγαπᾷς τὸν ἄνθρωπο θὰ τοῦ προσφέρεις κάτι.</p>

<p>Σὰν ἔρθει ὁ Χριστὸς στὴ γῆ ὅλους μας νὰ μᾶς κρίνει,<br>
θὰ κάμει κρίση δίκαια γιὰ ἐλεημοσύνη.</p>

<p>Ὅσοι μαζεύουνε χρυσὸ κι ἄνθρωποι πεινοῦνε<br>
ἐτότε τὸν παράδεισο θὰ τὸν ὑστερηθοῦνε.</p>

<p>Ὁ ἅγιος Βασίλειος στοὺς πλουσίους φωνάζει<br>
κι ὅλους τοὺς τσιγκούνηδες πολὺ καυτηριάζει.</p>

<p>Τοὺς εἶπε: ῾ἐσεῖς ποὺ ἔχετε χρυσὸ πολὺ καὶ λίρες<br>
νὰ ἐλεήσετε πτωχοὺς κι ὀρφανὰ καὶ χῆρες.</p>

<p>Γιατὶ θὰ κιτρινίζετε σὰν τῶν λιρῶν τὸ χρῶμα,<br>
ἂν δὲν ταΐσετε πτωχοὺς καὶ πιὸ πολλοὺς ἀκόμα.῾</p>

<p>Ἴσως κανεὶς ἐρωτηθεῖ γιατὶ ὁ Θεὸς δὲ δίνει<br>
καὶ χρήματα καὶ τρόφιμα ποὺ ῾ναὶ δικαιοσύνη.</p>

<p>Τὸ κάνει αὐτὸ ὁ Κύριος ποὺ θέλει τὸ καλό μας<br>
νὰ δοκιμάσει τὴν καρδιὰ καὶ τὸ φιλότιμό μας.</p>

<p>Νὰ γίνομεν εὐσπλαχνικοὶ εἰς τὸ συνάνθρωπό μας<br>
μὴν εἴμαστε ἐγωιστὲς μόνο στὸν ἑαυτόν μας.</p>

<p>Ὁ ἕνας τρώει λαίμαργα καὶ πίνει καὶ μεθάει<br>
κι ἄλλος μὲς στὸ σπίτι του δὲν ἔχει τὶ νὰ φάει.</p>

<p>Ὁ ἐλεήμων ἄνθρωπος ἔχει περίσσια χάρη<br>
σὰν ἐλεήσει τὸν πτωχὸ ἄπ᾿ τὸν Θεὸν θὰ πάρει.</p>

<p>Δίνεις ἐσὺ τὸν ὀβολὸ μὲ τὸ δεξί σου χέρι<br>
καὶ τότε ἀμέσως ὁ Θεὸς χίλια θὰ σοῦ προσφέρει.</p>

<p>Θὰ γράψω περιστατικὰ γιὰ βίους τῶν ἁγίων<br>
ποὺ γίνεται ἀντιγραφὴ ἄπ᾿ τὸν δικὸ των βίον.</p>

<p>Ὁ ἅγιος Νεκτάριος, ποὺ ἤτανε Δεσπότης,<br>
τόνε γνωρίζουν χριστιανοὶ κι ὅλη ἡ ἀνθρωπότης.</p>

<p>Μιὰ μέρα στὸ δεσποτικὸ ἐπῆγε μία χήρα<br>
ψωμὶ νὰ φᾶνε τὰ ὀρφανὰ δὲν εἶχε ἡ κακομοίρα.</p>

<p>Στὸν ἅγιο Νεκτάριο ζητᾷ ἐλεημοσύνη<br>
κι ὁ ἅγιος ἐφώναξε Διάκο τὴν ὥρα ἐκείνη.</p>

<p>Διέταξε τὸ Διάκονο τὴ χήρα νὰ πληρώσει<br>
κι ἀπὸ τὸ ταμεῖο τους νὰ πάρει νὰ τῆς δώσει.</p>

<p>Ὅταν ὁ Διάκος ἄνοιξε ἐτότε τὸ συρτάρι,<br>
δὲν εἶχε μέσα ἀρκετὰ μόνο ἕνα πενηντάρι.</p>

<p>Πάει ὁ Διάκονος κρυφά, τὸ εἶπε στὸ Δεσπότη,<br>
δῶσε τοῦ ἀπάντησε ἐκεῖνος μὲ τὴν πρώτη.</p>

<p>Τὴν ἄλλη μέρα τὸ πρωὶ ἔπρεπε νὰ πληρώσει<br>
ἕνα ποσὸν ποὺ χρώσταγαν, γιὰ νὰ τὸ ξεχρεώσει.</p>

<p>Ὁ ἅγιος τὸ ἤξερε, πάλι τὸ Διάκο στέλνει<br>
κι ἡ χήρα ἄπ᾿ τὸ Διάκονο τὸ πενηντάρι παίρνει.</p>

<p>Ἔχει ὁ Θεός, Διάκονε, γιὰ χρέος ποὺ χρωστοῦμε,<br>
ἴσαμε αὔριο πρωὶ ποὺ θὰ ξημερωθοῦμε.</p>

<p>Πρωὶ πρωὶ τοῦ ἅγιου τοῦ κτύπησαν τὴν πόρτα,<br>
γυναῖκα ἕνα φάκελο τοῦ δίνει πρῶτα πρῶτα.</p>

<p>Πάρε, Δεσπότη, φάκελο, γιὰ νὰ μοῦ λειτουργήσεις·<br>
τὸ κράτησε ὁ ἅγιος μὲ δίχως ἀντιρρήσεις.</p>

<p>Γυναῖκα ὅταν ἔφυγε, Διάκονο φωνάζει<br>
ἔχει, τοῦ λέγει, ὁ Θεὸς μὲ τὴ φωνὴ τοῦ κράζει.</p>

<p>Διάκονος τὸ φάκελο τὸν ἔβαλε στὴν τσέπη,<br>
τὸ χρέος ἐπληρώθηκε ἐντάξει, ὅπως πρέπει.</p>

<p>Νὰ μὴν τσιγκουνευόμεθα, Κύριος τὰ πληθύνει,<br>
πέντε δίνεις μὲ τὸ χέρι σου κι ἑκατό σου δίνει.</p>

<p>Ὁ Κύριος εὐλόγησε σ᾿ ἔρημο πέντε ἄρτοι<br>
πέντε χιλιάδες ἔφαγαν μὲ τὴν κοιλιὰ γεμάτη.</p>

<p>Στὸν ἄνθρωπο ποὺ ἐλεεῖ χίλια καλά του δίνει<br>
κι ἄγγελος στὸ κατάστιχο γράφει ἐλεημοσύνη.</p>

<p>Ἀκόμα ἕνα παράδειγμα γιὰ ἐλεημοσύνη<br>
θὰ γράψω, ποὺ τὴν παλαιὰν ἐποχὴ ἐτότε εἶχε γίνει.</p>

<p>Τὸ γράφει καὶ διαβάζεται μέσα στὴν Ἐκκλησία,<br>
εἶναι ἀλήθεια γεγονὸς γιὰ τὸν προφήτη Ἠλία.</p>

<p>Στὸ δρόμο ποὺ ἐβάδιζε μιὰ μέρα ὁ προφήτης,<br>
χήρα γυναῖκα βρέθηκε καὶ μίλησε μαζί της.</p>

<p>Τὴν εἶδε μέσα σὲ ἀγρὸ ξυλάκια νὰ μαζεύει,<br>
ἐνόμιζεν ὁ ἅγιος πῶς πάει νὰ μαγειρεύει.</p>

<p>Γυναῖκα εἰς τὸν ἅγιό του μίλησε μὲ πόνο,<br>
γιὰ μιὰ ἡμέρα τρόφιμα εἶχε στὸ σπίτι μόνο.</p>

<p>Τοῦ εἶπε τὴν ποσότητα γιὰ λίγο ἀλευράκι,<br>
μιὰ πίτα θὰ ἐζύμωνε μὲ μιὰ σταλιὰ λαδάκι.</p>

<p>Ἡ ἴδια θὰ ῾τρῶγε μ᾿ αὐτὸ μαζὶ καὶ τὸ παιδί της<br>
καὶ τότε πιὰ θὰ πέθαιναν, τέλειωσε ἡ τροφή της.</p>

<p>Ὅταν τ᾿ ἄκουσε αὐτὰ προφήτης ὁ Ἠλίας,<br>
στὴ χήρα τὴ γυναῖκα αὐτὴ δίνει παραγγελία.</p>

<p>Τῆς εἶπε: ῾σῦρε σπίτι σου ζύμωσε τὸ ψωμί σου<br>
θαρθῶ κι ἐγὼ στὸ σπίτι σου νὰ φάγω ἄπ᾿ τὴν τροφή σου.῾</p>

<p>Ἡ χήρα τὸν φιλοξενεῖ, στὸ σπίτι τῆς πηγαίνουν,<br>
ἄπ᾿ τὸ ψωμὶ ποὺ ἔγινε τρία ἄτομα χορταίνουν.</p>

<p>Τὰ εὐλόγησε ὁ ἅγιος ποὺ ῾μεῖνε ἐκεῖ τὸ βράδυ<br>
καὶ δὲν ἐλήφθηκαν ποτὲ ψωμὶ οὔτε καὶ λάδι.<br>
</p>

<p>12η Ἀρετὴ<br>
Η ΧΑΡΑ</p>

<p>Θὰ γράψομε γιὰ τὴ χαρὰ ποὺ δίνει ὁ Χριστός μας<br>
νὰ πάρομε παράδειγμα καὶ γιὰ τὸν ἑαυτόν μας.</p>

<p>Ἂς πάρουμε ἀπ᾿ τὴ Γέννηση Ἁγίου τοῦ Χριστοῦ μας,<br>
νὰ δίνουμε πάντα χαρὰ κι ἐμεῖς τοῦ ἑαυτοῦ μας.</p>

<p>Εἰς τοὺς ποιμένες ἄγγελος μὲ παρρησία ψάλλει<br>
ποὺ ἐγενήθη ὁ Χριστὸς νὰ ῾χοῦν χαρὰ μεγάλη.</p>

<p>Ἀρχάγγελος ὁ Γαβριὴλ στὴ Ναζαρὲτ πηγαίνει<br>
καὶ στὴν Παρθένο Παναγιὰ χαρὰ μεγάλη φέρνει.</p>

<p>Εὐλογημένη ἐν γυναιξὶ εἶσαι ἐσύ, Μαρία,<br>
γιατὶ στὸν κόσμο ἔφθασε χαρὰ καὶ σωτηρία.</p>

<p>Ἀκόμα καὶ ὁ Κύριος εἰς τὴν Ἀνάστασὴ Του<br>
γυναῖκες ἐχαιρέτησεν ποὺ μίλησαν μαζὶ Του.</p>

<p>Ἀκόμα καὶ οἱ μαθητὲς πῆραν χαρὰ μεγάλη<br>
ποὺ εἶδαν τὸν διδάσκαλο ἀναστημένον πάλι.</p>

<p>Ἐχάρηκε τότε πολὺ μητέρα Παναγία,<br>
ποὺ ὁ σταυρικὸς ὁ θάνατος τὴ γέμισε πικρία.</p>

<p>Κι ἔγινε ὁ πόνος της τότε χαρὰ μεγάλη,<br>
ποὺ τὸν υἱὸν τῆς ἔβλεπε ἀναστημένο πάλι.</p>

<p>Ἀκόμα καὶ γιὰ τὸ Χριστὸν Ἀπόστολος ὁ Παῦλος<br>
γράφει χαρὰ νὰ ἔχομε, ποὺ ῾ναὶ Θεὸς μεγάλος.</p>

<p>Ὁ χριστιανὸς τὸ πρόσωπο χαρούμενο τὸ ἔχει,<br>
ὅταν τὶς ἐντολὲς Χριστοῦ κατέχει καὶ προσέχει.</p>

<p>Χαίρεται πρῶτα ὁ χριστιανός, στὸν ἄλλο ὅταν δίνει<br>
χαρὰ εἰς τὸν συνάνθρωπο γεμάτος καλοσύνη.</p>

<p>Ἁγνὴ καὶ καθαρὴ χαρὰ εἶχε κι ὁ Χριστός μας<br>
κι ἔτσι θέλει νὰ θωρεῖ πάντα τὸν ἑαυτό μας.</p>

<p>Κύριε, δίνε ἀπὸ ψηλὰ χαρὰ τὴν ἰδικὴν Σου<br>
κι ἀξίωσέ μας τὴ χαρὰ νὰ ἔχομεν μαζὶ Σου.</p>

<p>Εὐλογημένη ἡ χαρὰ ὁ χριστιανὸς σὰν ἔχει,<br>
καθάρια νὰ ῾χεῖ τὴν ψυχὴ πάντοτε νὰ προσέχει.</p>

<p>Νὰ μὴ λερώνει τὴν ψυχὴ ποτὲ μὲ ἁμαρτία<br>
νὰ ζήσει στὸν παράδεισο ζωὴ τὴν αἰωνία.<br>
<br>
</p>

<p>13η Ἀρετὴ<br>
Η ΝΗΣΤΕΙΑ</p>

<p>Νηστεία εἶναι ἀρετὴ πάρα πολὺ μεγάλη,<br>
γιατὶ τὸ σῶμα κι ἡ ψυχὴ ἔχει χαρὰ καὶ πάλι.</p>

<p>Στὴν ἔρημο ἐνήστευσε ὁ Ἰησοῦς Χριστός μας<br>
μᾶς ἔδειξε παράδειγμα καὶ γιὰ τὸν ἑαυτόν μας.</p>

<p>Σαράντα μέρες νήστευσε, διάβολος τὸν πειράζει,<br>
ὁ Κύριος τὸ σατανᾶ μὲς στὴν καρδιὰ τὸν σφάζει.</p>

<p>Γὶ αὐτὸ ἔχει κανονισμὸ Χριστοῦ ἡ Ἐκκλησία<br>
γιὰ κάθε χριστιανὸ ποὺ θέλει τὴ νηστεία.</p>

<p>Εἶναι τὸ σαρανταήμερο Σαρακοστὴ ἡ ἄλλη,<br>
εἶναι ἡ αὐστηρότερη μὰ καὶ ἡ πιὸ μεγάλη.</p>

<p>Κατόπιν ἑορτάζομεν Ἁγίων Ἀποστόλων,<br>
ποὺ εἶναι ἐλαφροτέρα καὶ ἡ μικρὴ των ὅλων.</p>

<p>Καὶ τὸ Δεκαπενταύγουστο γιορτὴ τῆς Παναγίας<br>
ἡ Ἐκκλησία ὅρισε ὀλιγοήμερη νηστεία.</p>

<p>Νηστεία σῶμα ὀφελεῖ καὶ τὴν ψυχὴν ἐπίσης,<br>
ὅταν μὲ θέληση καλὴ θὰ τὴ διατηρήσεις.</p>

<p>Ἂς ποῦμε γιὰ τὸ σῶμα μᾶς ὠφέλεια ποὺ ἔχει,<br>
ὅταν ὁ ἄνθρωπος σωστὰ βαδίζει καὶ προσέχει.</p>

<p>Τὸ σῶμα τοῦ ὁ ἄνθρωπος, ὅταν δὲν τὸ νηστεύει,<br>
κι ὅλες τὶς λιπαρὲς τροφὲς δὲν τὶς ἀποφεύγει,</p>

<p>θὰ καταλάβει λάθος του καὶ θὰ μετανοήσει<br>
κι ἔπειτα θὰ ζητᾷ γιατρό, γιὰ νὰ ἀδυνατήσει.</p>

<p>Ἐνῷ, σὰν εἶναι ἐγκρατής, κρατάει τὴ νηστεία<br>
θὰ ἔχει εἰς τὸ σῶμα τοῦ πάντοτε τὴν ὑγεία.</p>

<p>Κρέας καὶ ψάρι θὰ τὸ φᾶς, ὅταν δὲν εἶν᾿ νηστεία,<br>
μὰ πρέπει ν᾿ ἀποφεύγουμε καὶ τὴν πολυφαγία.</p>

<p>Ὅταν χορτάσει ὁ ἄνθρωπος, πρέπει νὰ σταματήσει,<br>
ἂν θέλει τὴ ζωὴ ἐδῶ μὲ ἐγκράτεια νὰ ζήσει.</p>

<p>Καὶ τὸ πιοτὸ ποὺ πίνουμε ἕνα δυὸ ποτηράκια,<br>
δὲ θέλει περισσότερα τὸ σῶμα μᾶς κρασάκια.</p>

<p>Ὅμως ἂς δοῦμε τὴν ψυχὴ πόσο τὴ ζημιώνει<br>
Νηστεία, σὰν ἀφαιρεθεῖ, κλαίει καὶ μαραζώνει.</p>

<p>Σὰν δὲ νηστεύει ὁ χριστιανός, γίνεται ἁμαρτία<br>
γί᾿ αὐτὸ σωστὰ τὴ θέσπισε μητέρα Ἐκκλησία.</p>

<p>Ἂν ἀρρωστήσει ὁ ἄνθρωπος, δὲν πρέπει νὰ νηστέψει,<br>
κι ὅταν ὁ πνευματικὸς τότε τοῦ ἐπιτρέψει.</p>

<p>Γιατὶ νηστεία τοῦ Χριστοῦ ὁ χριστιανὸς σὰν κάνει,<br>
ἀδυνατίζει τὸ κορμί, μὰ ἡ ψυχὴ αὐξάνει.</p>

<p>Μὲ ἐλεύθερη τὴ θέληση πρέπει ν᾿ ἀποφασίζει<br>
κι ἔτσι κάθε χριστιανὸς τὴν ἀρετὴ ἀρχίζει.</p>

<p>Ἔχει μεγάλη δύναμη στὸν ἄνθρωπο ἡ νηστεία<br>
τὴν τρέμουν τὰ δαιμόνια σὰν τὴν ὁλονυκτία.</p>

<p>Σὰν δὲ νηστεύει ὁ ἄνθρωπος, μόνο τὴ σάρκα τρέφει<br>
τότε λυπᾶται ἡ ψυχὴ καὶ φεύγει γιὰ τὰ νέφη.</p>

<p>Εἶναι ἄκρα ἀντίθετα ψυχὴ ἀπὸ τὸ σῶμα,<br>
ψυχὴ μᾶς εἶναι ἄϋλη τὸ σῶμα εἶναι χῶμα.</p>

<p>Γί᾿ αὐτὸ ἀγῶνας γίνεται εἰς τὸν ὀργανισμόν μας<br>
καὶ πρέπει νὰ προσέξομεν συμφέρον τὸ δικό μας.</p>

<p>Ψυχὴ εἶναι ἀθάνατη, αἰώνια θὰ ζήσει,<br>
ἐνῷ τὸ σῶμα σὲ ἑκατὸ χρόνια θὰ διαλύσει.</p>

<p>Ἅμα σκεφτεῖ ὁ ἄνθρωπος ποῖος εἶναι ὁ ἑαυτός του,<br>
θὰ πρέπει νάναι δίκαιος μὰ καὶ κριτὴς ἐντός του.</p>

<p>Τροφὴ νὰ δίνει στὴν ψυχὴ τροφὴ καὶ γιὰ τὸ σῶμα,<br>
ἀλλὰ πάλι διαύγεια χρειάζεται ἀκόμα.</p>

<p>Τὸ σῶμα εἶναι ὑλικὸ καὶ τρέφεται μὲ ὕλη,<br>
μὰ ἡ ψυχὴ χρειάζεται ἀκοίμητο καντῆλι.</p>

<p>Πολύπλοκη εἶν᾿ ἀρετὴ ποὺ λέγεται νηστεία<br>
στὶς πέντε τὶς αἰσθήσεις μᾶς ἔχει τὴν ἐξουσία.</p>

<p>Δὲν εἶναι μόνο ἡ τροφὴ ποὺ μπαίνει ἀπὸ τὸ στόμα,<br>
ἀλλὰ θὰ συνεχίσουμε εἶναι πολλὲς ἀκόμα.<br>
</p>

<p>14η Ἀρετὴ<br>
ΑΓΝΟΤΗΤΑ &amp; ΣΩΦΡΟΣΥΝΗ</p>

<p>Ἁγνότητα, ταπείνωση, ἀγάπη, σωφροσύνη,<br>
εὐαρεστεῖται ὁ Θεὸς κι εὐλογία δίνει.</p>

<p>Εἶναι μεγάλες ἀρετές, ὁ χριστιανὸς ἂν ἔχει,<br>
μὴν ἁμαρτήσει ἡ ψυχὴ πάντοτε νὰ προσέχει.</p>

<p>Ἀγῶνα θέλουνε ἀρκετὸ οἱ ἀρετὲς οἱ δύο,<br>
νὰ τὶς νικήσει ὁ χριστιανὸς νὰ πάρει τὸ βραβεῖο.</p>

<p>Ἐπάνω στὸ ἀγώνισμα θὰ πρέπει νὰ κοιτάξει,<br>
ἂν μὲ τὸ θέλημα Θεοῦ γίνεται κάθε πράξη.</p>

<p>Πρῶτα αὐτὸ χρειάζεται καὶ δεύτερο θὰ δοῦμε<br>
ποῖοι τὰ ἐφάρμοσαν αὐτά, γιὰ νὰ τοὺς μιμηθοῦμε.</p>

<p>Σὰν ἄνθρωπος τὸ ἐφάρμοσε πρώτη ἡ Παναγία,<br>
ζοῦσε ζωὴ ἀγγελικὴ μ᾿ ἀμφοτέρα ὑγεία.</p>

<p>Ἂς δοῦμε κι ἄλλοι ἅγιοι ποὺ εἶχαν σωφροσύνη,<br>
ζοῦσαν μὲ φόβο τοῦ Θεοῦ οἱ ἄνθρωποι ἐκεῖνοι.</p>

<p>Μεγάλη Δευτέρα τὸ πρωὶ τιμᾷ ἡ Ἐκκλησία<br>
τὸν σώφρονα τὸν Ἰωσήφ, ποὺ γράφει ἡ προφητεία.</p>

<p>Τὸν πούλησαν τ᾿ ἀδέλφια τοῦ σκλάβο στὸ βασιλέα,<br>
ἦταν λεβέντης στὴ ζωὴ κι ὄψη τοῦ ὡραία.</p>

<p>Ἐφθόνησε ὁ σατανᾶς τὴ σώφρονα ζωή του<br>
καὶ πειρασμὸ τοῦ ἔβαλε νὰ χάσει τὴν ψυχή του.</p>

<p>Ἐζήλεψε ἡ βασίλισσα τότε τὴν ὀμορφιά του<br>
καὶ ἁμαρτία γύρευε νὰ κοιμηθεῖ κοντά του.</p>

<p>Ὁ Ἰωσὴφ ἀρνήθηκε, τῆς γύρισε τὰ νῶτα<br>
κι ἔμεινε σώφρων κι ἅγιος, ὅπως καὶ ἦταν πρῶτα.</p>

<p>Καὶ εἶπε στὴ βασίλισσα: ῾ἐγὼ πῶς θ᾿ ἁμαρτήσω,<br>
ἀφοῦ μὲ βλέπει ὁ Θεός, τὸ νόμο Του θὰ λύσω;῾</p>

<p>Κι ἔφυγε ἡ βασίλισσα ἐτότε ντροπιασμένη<br>
μὲ ἔλεγχο τοῦ Ἰωσὴφ καὶ καταφρονεμένη.</p>

<p>Καὶ τὸν ἐτίμησε ὁ Θεός, ποὺ ἔφυγε ἁμαρτία,<br>
ὁ Φαραὼ τοῦ ἔδωσε κατόπιν βασιλεία.</p>

<p>Τὰ γράφει ὅλα ἡ γραφὴ κι ἂς πιάσει νὰ διαβάσει<br>
τὴ Διαθήκη Παλαιὰ λίγο νὰ κοπιάσει.</p>

<p>Γιατὶ ὁ Πατέρας μᾶς Θεός, ποὺ εἶναι ὅλος ἀγάπη,<br>
τὶς ἐντολὲς τοῦ ἔδωσε ὁ κόσμος νὰ τὶς μάθει.</p>

<p>Δύο βιβλία ἱερὰ ὑπάρχουνε στὸν κόσμο<br>
ποὺ γράφουν γιὰ συμφέρον μᾶς Θεοῦ Πατρὸς τὸ νόμο.</p>

<p>Ἂς ἔχει δόξα ὁ Θεὸς ποὺ θέλει νὰ σωθοῦμε,<br>
τὰ θεῖα του προστάγματα ἐκεῖ ἂς μελετοῦμε.</p>

<p>Τὸ ἔγραψε ὁ Μωϋσῆς τὸ πρῶτο αὐτὸ βιβλίον,<br>
τὴ Διαθήκην Παλαιὰ γράφει τὸ νόμο θεῖον.</p>

<p>Ἀρχίζει ἀπὸ τὴ Γέννηση καὶ τὴ Δημιουργία,<br>
ποὺ ἔκανε ὁ Κύριος μὲ ἄπειρη σοφία.</p>

<p>Χαρᾶς σὲ κεῖνον τὸν πιστὸ ποὺ τὴ Γραφὴ διαβάζει<br>
καὶ εἰς τὸ νοῦν τοῦ τὸ κακό, σὰν ἔρχεται, τὸ βγάζει.</p>

<p>Νὰ ἐρευνοῦμε τὰς Γραφᾶς ὁ Κύριός μας λέει,<br>
ἐτότε χαίρεται ἡ ψυχὴ καὶ ὁ ἐχθρός μας κλαίει.</p>

<p>Τὸ ἄλλο βιβλίο λέγεται Καινὴ Διαθήκη,<br>
ποὺ πρῶτο νὰ τὸ ἔχομε εἰς τὴ βιβλιοθήκη.</p>

<p>Τὸ Ἅγιον Πνεῦμα ἐφώτισε Μωϋσῇ καὶ Ἀποστόλους·<br>
ὅσοι μὲ πίστη μελετοῦν δίνουν χαρὰ εἰς ὅλους.</p>

<p>Τέσσερεις εὐαγγελιστὲς ἐν πνεύματι ἁγίῳ<br>
ἔγραψαν Εὐαγγέλιον θεῖον, Θεοῦ βιβλίο.</p>

<p>Ὅλα γιὰ σωτηρία μᾶς ὁ Κύριος μας δίνει,<br>
πρέπει νὰ τοῦ προσφέρομεν βαθειὰ εὐγνωμοσύνη.</p>

<p>Ψυχὴ νὰ καθαρίζομεν, σὰν κάνει ἁμαρτία,<br>
γιατὶ τὴν τραυματίζομεν μὲ τὴν παρανομία.</p>

<p>Πανάγαθος ὁ Κύριος θέλει τὰ πλάσματὰ Του<br>
εὐτυχισμένα, αἰώνια νὰ βρίσκονται κοντὰ Του.<br>
</p>

<p>15η Ἀρετὴ<br>
Η ΦΙΛΟΞΕΝΙΑ</p>

<p>Ὅταν θὰ ἔρθει ὁ Κύριος Δευτέρα παρουσία,<br>
ποὺ εἶναι ἄπειρος Θεὸς κι ἔχει ἐξουσία,</p>

<p>θὰ ῾ναὶ σὲ θρόνο θεϊκὸ ὅλους μας νὰ μᾶς κρίνει<br>
καὶ ὡς Πατέρας στοργικὸς θὰ ῾χει δικαιοσύνη.</p>

<p>Ὅσοι ἐζήσανε ἐδῶ κατὰ τὸ θέλημὰ Του<br>
δικαίως θὰ καταταχθοῦν ὅλοι στὰ δεξιὰ Του.</p>

<p>Κι ὅσοι δὲν ἀκούσανε τὸ θεϊκὸ τὸ νόμο<br>
θὰ κατοικοῦν μὲ συντροφιὰ δαιμόνων παρανόμων.</p>

<p>Ἂς δοῦμε λίγα πράγματα γιὰ τὴ φιλοξενία<br>
ποὺ Ἀβραὰμ ἐτίμησε Τριάδα τὴν ἁγία.</p>

<p>Εἶχε ψυχὴ πονετική, πλησίον ἀγαποῦσε<br>
καὶ ὅσοι πήγαιναν ἐκεῖ τους ἐφιλοξενοῦσε.</p>

<p>Ἤθελε πάντα σπίτι νὰ ἔχει ἕνα ξένο,<br>
μὲ ἄδειο τὸ στομάχι του νὰ φεύγει χορτασμένο.</p>

<p>Ἐγύρευε νἆναι κυνηγός, νὰ κυνηγήσει ξένους<br>
κι ἐτάϊζε στὸ σπίτι τοῦ πτωχοὺς καὶ πεινασμένους.</p>

<p>Κι ὁ καλός μας ὁ Θεὸς ποὺ εἶδε τὴν καρδιά του<br>
ἀγγέλων πῆρε τὴ μορφὴ καὶ βρέθηκε κοντά του.</p>

<p>Ἐπῆγαν τρία πρόσωπα, ἦταν Ἁγία Τριάδα<br>
καὶ τοὺς ἐφιλοξένησε μὲ ἀγάπη, φρονιμάδα.</p>

<p>Θυσίασε πρὸς χάρη τοὺς ἕνα καλὸ κριάρι<br>
μ᾿ ὅλη τὴν εὐχαρίστηση καὶ τοῦ Θεοῦ τὴ χάρη.</p>

<p>Τὴ Σάρρα ἐδιέταξε ψωμί, γιὰ νὰ ζυμώσει,<br>
γιὰ νὰ πάρει ἀπὸ τὸ Θεὸν πίστη νὰ δυναμώσει.</p>

<p>Κι ὁ Πανάγαθος Θεός, ποὺ εἶδε τὴν προθυμία<br>
καὶ τόση ἀγάπη καὶ στοργὴ διὰ φιλοξενία,</p>

<p>ἀμέσως εἰς τὸν Ἀβραὰμ δίνει ὑπόσχεσὴ Του<br>
σ᾿ ἕνα χρόνο θὰ γεννηθεῖ στὸ σπιτικὸ παιδί του.</p>

<p>Ἡ Σάρρα, σὰν τὸ ἄκουσε, ἐγέλασε λιγάκι,<br>
γιατὶ στὰ χρόνια ἦταν γριά, πῶς θὰ βρεθεῖ παιδάκι;</p>

<p>Σὰν διατάξει ὁ Θεός, τότε νικᾷ Του ἡ φύσις,<br>
ποὺ ῾νὲ Θεὸς δημιουργὸς καὶ κυβερνᾷ τὴν κτίση.</p>

<p>Ὁ Ἀβραὰμ ἐπιστευσεν στὴ Θεία ὁμιλία<br>
καὶ Ἰσαὰκ ἐγέννησε μὲ ἐντολὴ Τοῦ Θεία.</p>

<p>Γί᾿ αὐτὸ ὁ Θεὸς τὸν ἀγαπᾷ μὲ θεία εὐσπλαχνία<br>
τὸν πλήρωσε πανάκριβα γιὰ τὴ φιλοξενία.</p>

<p>Ποῦ δύο γέροι ἤτανε, ὁ Ἀβραὰμ κι Σάρρα,<br>
πῆραν τὸ δῶρον τοῦ Θεοῦ ποὺ εἴχανε λαχτάρα.</p>

<p>Πῆραν παράδειγμα πολλοὶ γιὰ τὴ φιλοξενία<br>
ποὺ ἔκανε ὁ Ἀβραὰμ Τριάδα τὴν Ἁγία.</p>

<p>Ἰδίως οἱ καλόγεροι ποὺ ῾ναὶ στὸ μοναστῆρι<br>
θὰ σὲ φιλοξενήσουνε νερὸ μ᾿ ἕνα ποτῆρι.</p>

<p>Θὰ σὲ κεράσουνε καφέ, λουκοῦμι κι ὅ,τι ἄλλο<br>
καὶ θὰ σοῦ δώσουν φαγητὸ νὰ φᾶς τὸ δίχως ἄλλο.</p>

<p>Τὸ βράδυ, ὅπως στὸ στρατό, σοῦ ἔχουνε κρεβάτι<br>
κι ὄμορφα νὰ κοιμηθεῖς, ὅταν τσιμπήσεις κάτι.</p>

<p>Αὐτὰ ποὺ γράφω στὸ χαρτὶ συμβῆκαν στ᾿ Ἅγιον Ὄρος,<br>
στὸ περιβόλι Παναγιᾶς ποὺ ῾ναὶ σημαιοφόρος.</p>

<p>Ὅταν τὸ ἐμπιστευτήκανε, βρῆκαν φιλοξενία<br>
ποὺ ἐπιτρέπει πρόθυμα πάντα ἡ Παναγία.</p>

<p>Εἶναι πολὺ φιλόστοργη Χριστοῦ μας ἡ μητέρα<br>
καὶ πρέπει νὰ τὴν ἔχομε προστάτη νύχτα μέρα.</p>

<p>Ὅταν κινδυνεύει ὁ ἄνθρωπος, φωνάζει, Παναγιά μου,<br>
κι ὁ ἄρρωστος παρακαλεῖ, δῶσε μου, τὴν ὑγειά μου.</p>

<p>Κι ἡ Παναγία πάντοτε μὲ ὅλη τὴ στοργή της<br>
πάντα ἀκούει πρόθυμα σὰν μάνα τὸ παιδί της.</p>

<p>Ὤ !!! Παναγία Δέσποινα καὶ τοῦ Χριστοῦ μητέρα<br>
νὰ μᾶς σκεπάζει ἡ χάρις σου τὴ νύκτα καὶ τὴ μέρα.</p>

<p>Καὶ φώτιζέ μας πάντοτε, ποὺ ἔχεις ἐξουσία,<br>
νὰ μᾶς χαρίσει ὁ Θεὸς τὴν Ἄνω Βασιλεία.</p>

<p>Ὅσοι σὲ παρακάλεσαν δὲ βγῆκαν ζημιωμένοι,<br>
γιατὶ εἶσαι ἡ μητέρα μας ἡ κεχαριτωμένη.</p>

<p>Ὅλοι εἴμαστε ἁμαρτωλοί, ἐγὼ πρῶτος σου γράφω<br>
συγχώρεσέ μας, Δέσποινα, ἀπὸ τὸ κάθε πάθος.<br>
</p>

<p>16η Ἀρετὴ<br>
Η ΔΙΑΚΡΙΣΙΣ</p>

<p>Λένε πῶς ἡ διάκριση εἶναι ἡ πιὸ μεγάλη<br>
ἀπὸ τὶς ἄλλες ἀρετές, ὁ νοῦς μὲς στὸ κεφάλι.<br>
</p>

<p>Σὰν σκέπτεται ὁ ἄνθρωπος, ποτὲ τοῦ δὲ θὰ σφάλλει,<br>
τὸ κάθε πρᾶγμα πρὶν γενεῖ νὰ μελετήσει πάλι.</p>

<p>Ἂν συμφωνεῖ ἡ συνείδηση καὶ συμφωνεῖ κι ἡ σκέψη,<br>
τότε μπορεῖ ὁ ἄνθρωπος ἔργον νὰ ἐπισπεύσει.</p>

<p>Ἂν ὅμως τὴ συνείδηση ἄνθρωπος δὲν προσέχει<br>
βάζει μηχάνημα ἐμπρὸς καὶ δίχως φρένα τρέχει.</p>

<p>Ἄνθρωπος νὰ προσεύχεται, νὰ παίρνει εὐλογία<br>
εἶναι τὸ σπουδαιότερο πρὶν κάθε ἐργασία.</p>

<p>Σὲ κάθε ἔργο νὰ ρωτᾷ πρῶτα συνείδησή του<br>
καὶ νὰ τὴ συμβουλεύεται σὲ ὅλη τὴ ζωή του.</p>

<p>Ἄνθρωπος νὰ ῾ν᾿ προσεχτικὸς σὲ ὅλους του τοὺς τρόπους<br>
καὶ νὰ συμπεριφέρεται μ᾿ ἀγάπη στοὺς ἀνθρώπους.</p>

<p>Εἶναι, ὡσὰν παράδειγμα, δύο καὶ συζητοῦνε<br>
καὶ λένε μυστικὸ νὰ συνεννοηθοῦνε.</p>

<p>Ἐτότε πρέπει νὰ σκεφτεῖ «πρέπει νὰ τοὺς μιλήσω;<br>
Ποῦ συζητοῦν οἱ δυὸ μαζὶ καὶ θὰ τοὺς ἐνοχλήσω.»</p>

<p>Θὰ βγάλει τὸ συμπέρασμα ἴδιος ὁ ἑαυτός του<br>
νὰ μὴν ἀκούσει μυστικὰ ποὺ λέει ὁ διπλανός του.</p>

<p>Εἴτε εἶναι μεσάνυκτα κι ἕνας ἔχει μεθύσει<br>
θὰ πρέπει κι ἂν εἶναι συγγενὴς νὰ πάει νὰ τὸν ξυπνήσει.</p>

<p>Ἄνθρωπος ἀδιάκριτος κάνει ὅ,τι γουστάρει<br>
οἱ ἄλλοι τὸν προσβάνουνε δὲν δίνει αὐτὸς χαμπάρι.</p>

<p>Σὲ ὑπηρεσίες ὁ καθεὶς σειρὰ τοῦ περιμένει,<br>
πάει ὁ ἀδιάκριτος μπροστὰ καὶ τὴ σειρὰ τοὺς παίρνει.</p>

<p>Ἀλλοῦ κάνει τὸν ἔξυπνο κι ἀλλοῦ μὲ πονηρία<br>
καπατσοσύνη τοῦ θωρεῖ κάθε παρανομία.</p>

<p>Γί᾿ αὐτὸ πάντα ἡ διάκριση ἔχει τὴν πρώτη θέση,<br>
ἔχει χαρὰ ὁ ἄνθρωπος ποὺ ἡ τάξις τοῦ ἀρέσει.<br>
</p>

<p>17η Ἀρετὴ<br>
Η ΣΙΩΠΗ</p>

<p>Ἡ σιωπὴ εἶναι καλή, ἄνθρωπος σὰν κρατάει,<br>
νὰ ξέρει πότε νὰ σιωπᾷ καὶ πότε νὰ μιλάει.</p>

<p>Νὰ σκέπτεται ὁ ἄνθρωπος ὅλες τὶς περιπτώσεις,<br>
γιατὶ ὑπάρχουνε πάντοτε οἱ νῖκες καὶ οἱ πτώσεις.</p>

<p>Θὰ ποῦμε παραδείγματα ποὺ γίνονται στὸν κόσμο<br>
βλέπεις ἐκεῖ ποὺ περπατᾷς στὸ δρόμο μεθυσμένο.</p>

<p>Τὸν γνώρισες, εἶναι γνωστὸς καὶ φίλος σου ἀκόμα<br>
καὶ ρένεται ὁ ἄμυαλος τὴ νύκτα μὲς στὸ χῶμα.</p>

<p>Τὸν ἑαυτόν σου ἐρωτᾷς: ῾πρέπει νὰ τοῦ μιλήσω;<br>
καὶ τὶ λόγια νὰ τοῦ πῶ μὴν τὸν στεναχωρήσω;῾</p>

<p>Πρέπει ἐκεῖ, ὅταν βρεθεῖς, νὰ σιωπᾷ τὸ στόμα<br>
χρειάζεται ὑπομονὴ πάρα πολὺ ἀκόμα.</p>

<p>Τὴν ἄλλη μέρα, σὰν τὸν δεῖς, μπορεῖς νὰ τοῦ μιλήσεις<br>
καὶ νὰ τοῦ πεῖς λόγια καλά, γιὰ νὰ τὸν ὠφελήσεις.</p>

<p>Ἂν σὲ ἀκούσει, κέρδισες τότε τὸν ἑαυτόν σου<br>
καί, ἂν σὲ διώξει, ἔκανες καθῆκον τὸ δικό σου.</p>

<p>Ὁ κόσμος εἶναι δυὸ λογιῶν· στὸν κόσμο αὐτὸν ποὺ ζοῦμε<br>
καλοὶ κακοὶ οἱ ἄνθρωποι, τὸν τρόπο τους θὰ δοῦμε.</p>

<p>Ὅταν ἐλέγξεις χριστιανό, ποὺ ἔχει ἁμαρτήσει,<br>
θὰ παρατήσει τὸ κακὸ καὶ θὰ σ᾿ εὐχαριστήσει.</p>

<p>Μὰ ὅταν τὸν ἐγωιστὴ ἄνθρωπο τὸν ἐλέγξεις,<br>
δὲ δέχεται τὴ συμβουλή, μαζί του ἔχεις μπλέξει.</p>

<p>Αὐτὸς δὲ θέλει συμβουλές, ἰδέα ἔχει μεγάλη<br>
τὸ σφάλμα του δὲ δέχεται καὶ νὰ τοῦ πεῖς πῶς σφάλλει.</p>

<p>Θὰ γράψω ἐδῶ ἕνα ρητὸν ποὺ ἔχει σημασία,<br>
γραμμένο σὲ βιβλία ἱερά, ποὺ ἔχει ἡ Ἐκκλησία.</p>

<p>«ἔλεγξε ἀγαθὸν καὶ θὰ σ᾿ ἀγαπήση<br>
μὴν ἐλέγξεις ἀσεβῆ, θὰ σὲ μισήσει».</p>

<p>Γί᾿ αὐτὸ καὶ μὲ τὴ σιωπὴ μπορεῖ ἄνθρωπο νὰ σώσεις<br>
μὲ τὸ καλὸ παράδειγμα νὰ τόνε διορθώσεις.</p>

<p>Ὁ Κύριος Ἰησοῦς Χριστὸς ἐσιώπα στὸν Πιλᾶτο<br>
ποὺ ῾ἄρον ἄρον᾿ φώναζαν Ἑβραῖοι ἀπὸ κάτω.<br>
</p>

<p>18η Ἀρετὴ<br>
Η ΑΛΗΘΕΙΑ</p>

<p>Ἡ ἀλήθεια εἶναι ἀρετὴ ποὺ ὁ Θεὸς τὴ θέλει,<br>
ὅταν τὴ λέγει ὁ ἄνθρωπος εἶναι γλυκιὰ σὰν μέλι.</p>

<p>Ἔχει χαρὰ ὁ ἄνθρωπος ποὺ λέγει τὴν ἀλήθεια<br>
ὁ ἴδιος τὴν αἰσθάνεται δὲν εἶναι παραμύθια.</p>

<p>Ἀλήθεια λέγει ὁ χριστιανὸς καὶ τὴν ψευτιὰ καθόλου,<br>
ἡ πρώτη εἶναι τοῦ Θεοῦ κι ἄλλη τοῦ διαβόλου.</p>

<p>Χριστὸς γιὰ τὴν ἀλήθεια ἦρθε ἐδῶ στὸν κόσμο<br>
κι ἐντολὲς μᾶς ἔδωσε στὸ θεῖον τοῦ τὸ νόμο.</p>

<p>Ἀλήθεια κήρυττε παντοῦ, νὰ σώσει τὰ παιδιὰ Του<br>
εἰδωλολάτρες πίστευαν ποὺ βλέπαν θαύματὰ Του.</p>

<p>Τὰ ἱερὰ εὐαγγέλια γράφουν τὴν Ἀλήθεια,<br>
τὰ ἄλλα τῶν αἱρετικῶν εἶναι ὅλα παραμύθια.</p>

<p>Οἱ ἅγιοι μαρτύρησαν λόγω τῆς Ἀληθείας<br>
κι εὐτυχεῖς πεθάνανε γιὰ τοῦ Χριστοῦ θρησκεία.</p>

<p>Εἰδωλολάτρες ἄνθρωποι θεοὺς ἐπροσκυνοῦσαν<br>
ποὺ ἦταν ψεύτικα εἴδωλα μὲ πίστη τοὺς τιμοῦσαν.</p>

<p>Ἡ ἀλήθεια εἶναι τοῦ Θεοῦ, χαρᾶς τὸν ποὺ τὴν ἔχει,<br>
γιατὶ τὸν βλέπει ὁ Θεὸς καὶ πάντα τὸν προσέχει.</p>

<p>Ἡ ἀλήθεια εἶναι ἀντίθετη ἀπέναντι στὸ ψέμα,<br>
ὁλόρθη μένει πάντοτε, δὲν πέφτει μὲς στὸ ρέμα.</p>

<p>Σὰν λέγει ἀλήθεια ὁ ἄνθρωπος ὅλοι τὸν ἀγαποῦνε<br>
τὸν ψεύτη καὶ τὸν πονηρὸ δὲ θέλουν νὰ τὸν δοῦνε.</p>

<p>Σὰν εἶναι ψεύτης ὁ ἄνθρωπος ὁ ἄλλος δὲν πιστεύει,<br>
γιατὶ τοῦ λέγει ψέματα καὶ τὸν κοροϊδεύει.</p>

<p>Ὁ κόσμος θέλει πάντοτε ν᾿ ἀκούει τὴν ἀλήθεια<br>
καὶ ριζωμένη πάντοτε τὴν ἔχει μὲς στὰ στήθια.</p>

<p>Βιβλία γράφτηκαν πολλά, ἔγραψαν οἱ πατέρες<br>
κι ὅ,τι ἔγιναν καὶ θὰ γενοῦν στὶς τωρινὲς ἡμέρες.</p>

<p>Αὐτὰ νὰ τὰ διαβάζομε, γιὰ νὰ ὠφεληθοῦμε<br>
καὶ τὴν ἀλήθεια τοῦ Θεοῦ μέσα ἐκεῖ νὰ βροῦμε.</p>

<p>Ὅλοι στὰ λόγια τοῦ Θεοῦ ἔχουν ἐμπιστοσύνη,<br>
γιατὶ εἶναι ἀληθινά, θὰ γίνουν κι ἔχουν γίνει.</p>

<p>Θεέ μου, δίνε φώτιση στὸν κόσμο καὶ σὲ μένα,<br>
Ἀλήθεια νὰ πιστεύομε κι ὄχι ποτὲ τὸ ψέμα.<br>
<br>
</p>

<p>19η Ἀρετὴ<br>
Η ΕΝΤΡΟΠΗ</p>

<p>Ἡ ἐντροπὴ τὸν ἄνθρωπο πάντα τὸν προσέχει<br>
κι εἶναι πάντα εὐγενής, ἀφοῦ τῆνε κατέχει.</p>

<p>Ὁ ἄνθρωπος ὁ ντροπαλὸς ἔχει μεγάλη χάρη<br>
κι εἶναι πάντα νικητής, γενναῖο παλικάρι.</p>

<p>Ἔχει ἐπάνω ἄνθρωπο ποὺ τόνε διακρίνει<br>
δὲν ἔχει ἀπανθρωπιὰ κι ἀποτσιπωσύνη</p>

<p>Ἂν θέλει ἀπὸ ἄνθρωπο κάτι νὰ τοῦ ζητήσει,<br>
ἐντρέπεται νὰ τοῦ τὸ πεῖ, μὴν τὸν στεναχωρήσει.</p>

<p>Πάντα εἶναι διακριτικός, πάντα συνεσταλμένος<br>
δουλειὲς τὶς κάνει ἥσυχα κι ῾ναὶ εὐχαριστημένος.</p>

<p>Ἐντρέπεται τὸν ἄνθρωπο, γιὰ νὰ τὸν ἀδικήσει<br>
γυρεύει πάντα ἀφορμή, γιὰ νὰ τὸν ὠφελήσει.</p>

<p>Ἔχει στὸ πρόσωπο χαρά, γεμάτος καλοσύνη<br>
κι ἀγαπᾷ τὶς ἀρετὲς κι ἐλεημοσύνη.</p>

<p>Ἔγινε σπουδαία ἀρετὴ ἡ ἐντροπή, μὲ δίχως νόμους<br>
ποτὲ δὲν βρέθηκε γδυτὸς νὰ περπατᾷ στοὺς δρόμους.</p>

<p>Δὲ θέλει νὰ τὸν βλέπουνε νὰ γίνεται κουρέλι,<br>
νὰ ντύνεται πάντα σεμνά, ὅπως Θεὸς τὸν θέλει.</p>

<p>Αὐτὰ ποὺ γράφτηκαν ἐδῶ εἶναι ὅλα γιὰ τοὺς ἄνδρες<br>
γιὰ τὶς γυναῖκες θὰ λεχθοῦν, φοροῦν κολιὲ καὶ χάντρες.</p>

<p>Πρέπει νὰ ἔχουν ἐντροπὴ κι εὐσέβεια μεγάλη,<br>
μαντήλια νὰ φορέσουνε ἐπάνω στὸ κεφάλι.</p>

<p>Αὐτὰ ποὺ γράφονται ἐδῶ μας τὰ διδάσκει ἄλλος,<br>
ποὺ γράφει στὶς ἐπιστολές, Ἀπόστολος ὁ Παῦλος.</p>

<p>Γιατὶ μὲ γυμνοσύνη τὸν ἄνδρα θὰ σκανδαλίσει<br>
κι ὁ Θεός, ἀφοῦ τὴν κρίνει, λόγο θὰ τῆς ζητήσει.</p>

<p>Πολλὰ γινήκανε κακά, αἰτία ἡ γυμνοσύνη·<br>
εἶναι τὸ μόνο φάρμακο, ντροπὴ καὶ σωφροσύνη.</p>

<p>Νὰ ἔχουν ὅλες σιωπὴ μέσα στὴν ἐκκλησία<br>
τὸ γράφει ὁ Ἀπόστολος γί᾿ αὐτὲς στὴν ὁμιλία.</p>

<p>«αἰσχρὸν γὰρ ἐστιν γυναιξὶν ἐν ἐκκλησίᾳ λαλεῖν»<br>
«Ὁ ἔχων ὦτα ἀκούειν ἀκουέτω».<br>
</p>

<p>20η Ἀρετὴ<br>
Η ΑΝΔΡΕΙΑ</p>

<p>Εἶναι καλὸ ὁ ἄνθρωπος νὰ ἔχει τὴν ἀνδρεία<br>
καὶ νὰ νικᾷ μὲ δύναμη τὴν κάθε δυσκολία.</p>

<p>Πρέπει σὰν ἔλθει πειρασμὸς νὰ μὴν τόνε δειλιάσει,<br>
ἀλλὰ νὰ πολεμᾷ ἄοκνα νὰ τόνε ξεπεράσει.</p>

<p>Ὁ Κύριος Ἰησοῦς Χριστὸς μᾶς ἔχει ὁπλισμένους<br>
καὶ μὲ τὴ θεία χάρη Τοῦ κοντὰ Του φυλαγμένους.</p>

<p>Ἀνδρεία νὰ ῾χεῖ ὁ ἄνθρωπος μὲ πίστη καὶ ἐλπίδα,<br>
γιὰ νἆναι πάντα νικητὴς στὴν πίστη, στὴν πατρίδα.</p>

<p>Μὲ τὴν ἀνδρεία ὁ ἄνθρωπος νὰ εἶναι ὁπλισμένος,<br>
γιὰ νἆναι εἰς τὴ νίκη τοῦ πάντοτε κερδισμένος.</p>

<p>Καὶ νὰ κρατᾷ στὸν ἑαυτὸν ξίφος καὶ ξιφολόγχη<br>
κι ὅταν ἔρθει ὁ ἐχθρὸς ἀμέσως νὰ τὸν διώξει.</p>

<p>Εἶναι καὶ ὁ ἀόρατος ἐχθρὸς ποὺ φέρνει τὴ δειλία,<br>
ἀμέσως νὰ τὸν διώχνομε ποὺ ἔχει τὴν κακία.</p>

<p>Τὸν ἄνθρωπο τόνε φθονεῖ, ζητᾷ νὰ τὸν κολάσει,<br>
γί᾿ αὐτὸ ρίχνει τὰ δίχτυά του καὶ ὅποιο ψάρι πιάσει.</p>

<p>Τοὺς πονηρούς του λογισμοὺς βάζει εἰς τὸ μυαλό μας,<br>
γιατὶ εἶναι ἄσπονδος ἐχθρὸς δὲ θέλει τὸ καλό μας.</p>

<p>Ὅταν μᾶς κάνει προσβολή, μᾶς λένε οἱ πατέρες,<br>
νὰ κλείνομε πόρτα τῆς ψυχῆς νἆναι ἄχρηστες οἱ σφαῖρες.</p>

<p>Κι ἔτσι πάντα ὁ χριστιανὸς θὰ φαίνεται ἀνδρεῖος<br>
καὶ θὰ νικᾷ τὸν πειρασμὸ νὰ φαίνεται γελοῖος.</p>

<p>Ὁ ἐχθρός μας εἶναι ἀδιάντροπος καὶ θὰ θελήσει πάλι<br>
νὰ βάλει ξανὰ λογισμοὺς στὸ νοῦ καὶ στὸ κεφάλι.</p>

<p>Εἶναι ἐχθρὸς ἀνίσχυρος, ἄνθρωπο φοβερίζει,<br>
νὰ θεωροῦμε σὰν σκυλὶ εἶν᾿ ἔξω καὶ γαυγίζει.</p>

<p>Ἀμέσως νὰ τὸν διώχνουμε, νὰ φεύγει ντροπιασμένος<br>
κι ἔτσι πάντα ὁ χριστιανὸς θὰ εἶναι κερδισμένος.<br>
</p>

<p>21η Ἀρετὴ<br>
Η ΦΙΛΙΑ</p>

<p>Ἕνα ρητὸ στὴν Ἐκκλησία μᾶς λέγει τὸ ἑξῆς:<br>
«φίλος πιστὸς σκέπη κραταιά, ὁ δὲ εὑρὼν αὐτὸν εὗρε θησαυρόν».</p>

<p>Πάνω σ᾿ αὐτὸ θὰ γράψομε δυὸ λόγια γιὰ φιλία,<br>
εἶναι ὡραία συμβουλὴ κι ἔχει σημασία.</p>

<p>Καὶ ὁ Κύριος εἶχε τὸ φίλο τὸ δικὸ Του,<br>
ποὺ Λάζαρο τὸν λέγανε ὄνομα τὸ δικὸ Του.</p>

<p>Νά, φίλους Του ἐκάλεσε κι ἁγίους ἀποστόλους<br>
ποὺ ἀγαποῦσε σὰν Θεὸς καὶ τοὺς ἀνθρώπους ὅλους.</p>

<p>Κι ἅγιοί μας εἴχανε ἀδελφικὴ φιλία<br>
Βασίλειος, Γρηγόριος ποὺ ἦταν στὰ σχολεῖα.</p>

<p>Ὡραία στάθμη ἤτανε ὁ ἕνας γιὰ τὸν ἄλλο<br>
καὶ πρωτοπόροι ἤτανε στὰ μάτια τῶν δασκάλων.</p>

<p>Ἄνθρωποι ὑπάρχουνε πολλοὶ ποὺ θέλουν τὴ φιλία·<br>
τὸ κάνουν γιὰ συμφέρον τους κι ὄχι φιλανθρωπία.</p>

<p>Τὸν ἄνθρωπο τὸν πλούσιο τὸν πλησιάζουν φίλοι,<br>
ποὺ ἔχει λίρες ἀρκετὲς δεμένες στὸ μαντήλι.</p>

<p>Ὅταν τελειώσουν τὰ λεπτὰ κι ὅταν τὶς λίρες χάσει<br>
οἱ φίλοι φεύγουν μακριά, τὸν ἔχουνε ξεχάσει.</p>

<p>Ἐνῷ ὁ φίλος ὁ πιστὸς πεντάρα νὰ μὴν ἔχει,<br>
ἀπὸ ἀγάπη φίλο του σὲ ὅλα τὸν προσέχει.</p>

<p>Θὰ πάει στὴν ἀνάγκη του, σὰν εἶναι στὸ κρεββάτι,<br>
νὰ τὸν κυτάξει ὁ γιατρός, νὰ τοῦ προσφέρει κάτι.</p>

<p>Ἔχει λοιπὸν διαφορὰ ὁ ἕνας ἄπ᾿ τὸν ἄλλο<br>
θέλει νὰ δεῖ τὸ φίλο του, νὰ πάρει τὸ ρεγάλο.</p>

<p>Ὅμως τὸ φίλο τὸν πιστὸ ποὺ θέλει τὸ καλό σου<br>
θὰ πρέπει νὰ τὸν ἀγαπᾷς ὅπως τὸν ἑαυτόν σου.</p>

<p>Ἴσως σου κάμει ἔλεγχο γιὰ ἐλαττώματά σου,<br>
θέλει νὰ εἶναι ὁ Θεὸς παντοτινὰ κοντά σου.</p>

<p>Λοιπὸν τὸ φίλον τὸν πιστὸν ποτὲ μὴ λησμονήσεις<br>
ὁ Κύριος τὸν ἔστειλε νὰ τὸν εὐχαριστήσεις.<br>
</p>

<p>22η Ἀρετὴ<br>
Η ΟΜΟΝΟΙΑ</p>

<p>Καὶ πάλι ἐδῶ ἄλλο ρητὸ λέγει:<br>
«ἡ ὁμόνοια φτιάχνει σπίτι κι ἡ διχόνοια τὸ χαλάει».</p>

<p>Εἶναι ὡραῖο τὸ ρητὸ ποὺ λέγει τὴν ἀλήθεια<br>
τὸ βλέπομε ἄπ᾿ τὴ ζωή, δὲν εἶναι παραμύθια.</p>

<p>Ἂς πάρομε παράδειγμα νεόνυμφο ζευγάρι,<br>
ὁ ἄνδρας τὴ γυναῖκα του μὲ γάμο ἔχει πάρει.</p>

<p>Ἂν συμφωνοῦν οἱ γνῶμες τους, ζωὴ χρυσὴ θὰ ζοῦνε<br>
καὶ μόνο μὲ ὁμόνοια θὰ εὐχαριστηθοῦνε.</p>

<p>Ἐὰν ὁ ἕνας λέγει ῾ναί῾, δὲ συμφωνεῖ ὁ ἄλλος,<br>
ἀντάρα τότε γίνεται καὶ πόλεμος μεγάλος.</p>

<p>Καὶ τότε στὴν ἀντίρρηση θὰ στεναχωρηθοῦνε<br>
κι ἂν συνεχίσει τὸ κακὸ μπορεῖ νὰ χωριστοῦνε.</p>

<p>Χρειάζεται ὁμόνοια, χρειάζεται ἀγάπη<br>
δυὸ γνῶμες μιὰ νὰ γίνεται, νὰ σβήνονται τὰ λάθη.</p>

<p>Ὅλη ἡ οἰκογένεια νὰ ῾χεῖ τὴν ἴδια γνώμη<br>
κι ὅποιος φταίει τ᾿ ἀλλουνοῦ νὰ τοῦ ζητᾶ συγγνώμη.</p>

<p>Ἂς ποῦμε δύο ἔμποροι μὲ τὸ κατάστημά τους<br>
μὲ μία γνώμη τ᾿ ἄνοιξαν γιὰ τὰ συμφέροντά τους.</p>

<p>Μὰ δὲν ταιριάζει ἡ γνώμη τους, ὅταν διαφωνήσουν,<br>
σίγουρα τὸ κατάστημα ἐτότες θὰ τὸ κλείσουν.</p>

<p>Στὸν κόσμο γίνονται πολλά, ἄνθρωπος νὰ προσέξει,<br>
ἅμα σὲ βρίζει ἄνθρωπος ἐσὺ μὴ βγάλεις λέξη.</p>

<p>Τότε ἐσὺ τὸν νίκησες κι εἶσαι εὐχαριστημένος,<br>
ὁ ἄλλος μὲ τὸν τρόπο του θὰ φύγει ντροπιασμένος.</p>

<p>Ὁ ἄνθρωπος εἰς τὴ ζωὴν ὁμόνοια γιὰ νὰ ῾χεῖ,<br>
πρέπει νὰ ἔχει ὑπομονὴ εἰς ὅ,τι κι ἂν τοῦ λάχει.</p>

<p>Γιὰ νὰ εἶναι πάντα νικητής, ὁμόνοια νὰ ἔχει,<br>
στὰ ἔργα καὶ στὰ λόγια τοῦ πάντοτε νὰ προσέχει.</p>

<p>Ἀλλὰ τὸ σπουδαιότερο χρειάζεται ἀγάπη,<br>
ὅταν τὸν ἄλλο συγχωρεῖ, ποὺ τοῦ ἔχει κάνει κάτι.</p>

<p>Κύριε, ποὺ μᾶς δίδαξες ὁμόνοια, εἰρήνη,<br>
συγχώρεσε τὰ λάθη μας ποὺ ῾σαὶ δικαιοσύνη.</p>

<p>Γιατὶ εἴμαστε ἁμαρτωλοὶ ὅλοι, γεμάτοι λάθη·<br>
Σοὺ εἴμαστε εὐγνώμονες, μᾶς γιάτρεψες τὰ πάθη.<br>
</p>

<p>23η Ἀρετὴ<br>
Η ΠΡΑΟΤΗΤΑ</p>

<p>Εἰς τοὺς μακαρισμοὺς ὁ Κύριος μας λέγει:<br>
«Μακάριοι οἱ πραεῖς ὅτι αὐτοὶ κληρονομήσουσιν τὴν γῆ».</p>

<p>Ἂς δοῦμε ποίους ὁμιλεῖ τὸ στόμα τοῦ Κυρίου<br>
τὸ γράφει ἀπολυτίκιον Νικόλαου ἁγίου.</p>

<p>Ἂς πάρουμε παράδειγμα ἄπ᾿ τοῦ ἁγίου βίο,<br>
νὰ γράψω λίγες ἀρετὲς σὲ τοῦτο τὸ βιβλίο.</p>

<p>Ἦταν κανόνας πίστεως, πραότητος εἰκόνα<br>
δὲ βρίσκεις τέτοιον ἄνθρωπο σὲ τοῦτο τὸν αἰῶνα.</p>

<p>Πρᾶος γίνεται ὁ ἄνθρωπος, σὰν ἔχει ἠρεμία,<br>
καὶ τὴ ζωὴ εὐάρεστη μὲ θεία εὐλογία.</p>

<p>Ἥσυχος σὰν τὸ πρόβατο, ποτὲ τοῦ δὲ θυμώνει<br>
καὶ ὅταν τὸν στεναχωροῦν κανένα δὲ μαλώνει.</p>

<p>Ἔχει ἤρεμη συνείδηση, γεμάτος καλοσύνη<br>
καὶ γιὰ σκοπὸ πάντοτε τὴν ἐλεημοσύνη.</p>

<p>Τοῦ ἁγίου Νικολάου τὸ βίο σὰν διαβάσεις,<br>
ἄπ᾿ τὰ πολλά του θαύματα μετανοεῖς, θὰ κλάψεις.</p>

<p>Τὸν ἔβαλαν στὴ φυλακὴ γιὰ τὴν Ὀρθοδοξία,<br>
ἐκεῖ τὸν ἐπισκέφθηκε Χριστὸς καὶ Παναγία.</p>

<p>Ἐρωτῆσαν ἅγιο ποία ἦταν ἡ αἰτία<br>
καὶ βρέθηκε στὴ φυλακὴ καὶ εἶναι τιμωρία.</p>

<p>Ὁ ἅγιος ἀπάντησε: ῾γιὰ τὴ δικὴ Σου ἀγάπη,<br>
μὲ δίχως ἄλλο ἔγκλημα νὰ ἔχω κάνει κάτι.῾</p>

<p>Κι ὁ Κύριος στὸν ἅγιο σὰν δῶρο τοῦ προσφέρει<br>
τὸ ἅγιο εὐαγγέλιο νὰ τὸ κρατᾷ στὸ χέρι.</p>

<p>Στὸν ὦμο ὠμοφόριον τοῦ δίνει ἡ Παναγία,<br>
ποὺ ῾ν ἅγιος στὴ φυλακὴ χωρὶς ἄλλη αἰτία.</p>

<p>Ἂς πάρομε παράδειγμα γιὰ τὴν πραότητά του<br>
καὶ νὰ ζητοῦμε πάντοτε καὶ μεῖς βοήθειά του.</p>

<p>Γι᾿ αὐτὸ ὅποιος πραότητα εἰς τὴ ζωὴ τοῦ ζήσει<br>
σίγουρα τὸν παράδεισο θὰ τὸν κληρονομήσει.</p>

<p>Τὸ εἶπε στόμα τοῦ Χριστοῦ, ποὺ λέει τὴν ἀλήθεια,<br>
ὅταν πιστεύει ὁ ἄνθρωπος κι ἔχει ἁγνὰ τὰ στήθια.</p>

<p>Ὤ! ἅγιε Νικόλαε, νάχομε τὴν εὐχή σου,<br>
νὰ μᾶς θυμᾶσαι πάντοτε ὅλους στὴν προσευχή σου.</p>

<p>24η Ἀρετὴ<br>
Η ΑΝΕΞΙΚΑΚΙΑ</p>

<p>Ὅλο ἀγάπη εἶναι ὁ Θεός, δὲ θέλει τὴν κακία,<br>
εἶναι πατέρας στοργικός, μισεῖ τὴν ἁμαρτία.</p>

<p>Καὶ θέλει κάθε Τοῦ παιδὶ νὰ βρίσκεται κοντὰ Του,<br>
σὰν περιστέρι ἄχολο νἆναι στὴν ἀγκαλιὰ Του.</p>

<p>Θεέ μου πολυέλεε, πόση ἀγάπη ἔχεις,<br>
τὰ πλάσματὰ Σου τὰ πονεῖς κι ὅλα τὰ προσέχεις.</p>

<p>Ἀντὶ γιὰ δῶρα μᾶς ζητᾷς τ᾿ ἁμαρτήματά σας<br>
νὰ σβήσεις μὲ ἀγάπη σου ὅλα τὰ πταίσματά σας.</p>

<p>Ἂν ἤθελε ὁ ἄνθρωπος αὐτὸ νὰ καταλάβει,<br>
θὰ ῾κλαιγε ἀπὸ συγκίνηση ἄπ᾿ τὸ πρωὶ ὡς τὸ βράδυ.</p>

<p>Ὤ! πόσο σὲ πικραίνομε, σὰν κάνομε ἁμαρτία,<br>
γιὰ ἀνθρώπους τοὺς ἁμαρτωλοὺς ἐγίνηκες θυσία.</p>

<p>Ἔχυσες τίμιο αἷμα Σου ἐπάνω στὸ σταυρό σου,<br>
νὰ παίρνουμε παράδειγμα ἀπὸ τὸν ἑαυτόν σου.</p>

<p>Κατόπιν ἄλλο παράδειγμα μᾶς ἔδωσες καὶ πάλι<br>
εἰς τὸν σταυρὸν κρεμάμενος μὲ ἀγκάθια στὸ κεφάλι.</p>

<p>Παρακαλεῖς πατέρα Σου νὰ μὴν τοὺς τιμωρήσει<br>
τοὺς σταυρωτές Σου κι ἐχθροὺς ὅλους νὰ συγχωρήσῃ.</p>

<p>Ἂς δοῦμε ἐμεῖς οἱ ἄνθρωποι θεῖο παράδειγμὰ Του,<br>
νὰ συγχωροῦμε τοὺς ἐχθροὺς ποὺ ῾ναὶ κι αὐτοὶ παιδιὰ Του.</p>

<p>Ὅ,τι σου φταῖνε οἱ ἄνθρωποι νὰ τὰ ἀλησμονήσεις,<br>
ποτὲ μὲς στὴν ψυχοῦλα σου κακία μὴν ἀφήσεις.</p>

<p>Τὸ λέγει ὁ ἴδιος ὁ Θεός, γιὰ νὰ συγχωρεθοῦμε,<br>
κακία μέσα στὴν καρδιὰ μὴν ἔχομε ὅσο ζοῦμε.</p>

<p>Ὅταν θὰ συγχωρέσομε ἐχθρὸ μὲ τὴν καρδιά σας,<br>
θὰ σβήσει κι ὁ πατέρας μᾶς τ᾿ ἁμαρτήματά σας.</p>

<p>Ἐὰν δὲ συγχωρέσομεν, δὲ θὰ συγχωρεθοῦμε·<br>
τότε θὰ κλαῖμε ἀνώφελα, δὲ θὰ ὠφεληθοῦμε.</p>

<p>Θὰ κλείσω μὲ μίαν ἐντολὴ ποὺ ἔδωσε ὁ Χριστός μας·<br>
πρέπει νὰ τὴν ἀκούσομεν, γιατὶ εἶναι γιὰ καλό μας.</p>

<p>Τὸ ἅγιον Εὐαγγέλιον γράφει:<br>
«Τὶ γὰρ ὠφελήσει ἄνθρωπον ἐὰν κερδήσῃ τὸν κόσμον ὅλον, καὶ ζημιωθῆ τὴν ψυχὴν 
αὐτοῦ;<br>
Ὁ ἔχων ὦτα ἀκούειν ἀκουέτω»<br>
Λέγει ὁ ἴδιος ὁ Χριστός.</p>

<h2>25η Ἀρετὴ<br>
Η ΕΥΣΕΒΕΙΑ - ΕΥΛΑΒΕΙΑ</h2>

<p>Εὐλάβεια κι εὐσέβεια εἶναι ἡ ἴδια λέξη,<br>
ἔχουνε ἱερὸ σκοπὸ κανεὶς μὴν τοὺς μπερδέψει.</p>

<p>Ἂς ποῦμε τὴν εὐλάβεια ποὺ εἶναι πιὸ μεγάλη<br>
κι ἄλλη εἶναι σεβαστὴ ὕστερα ἡ μιὰν ἄπ᾿ τὴν ἄλλη.</p>

<p>Εὐλάβεια καὶ σεβασμὸ νὰ ἔχομε στὰ Θεῖα<br>
καὶ προπαντὸς σὰν εἴμαστε μέσα στὴν ἐκκλησία.</p>

<p>Στὴν ἐκκλησία πηγαίνομε, γιὰ νὰ προσευχηθοῦμε,<br>
κι ὅ,τι ἀνάγκη ἔχομε Θεοῦ νὰ τὸ ζητοῦμε.</p>

<p>Χρειάζεται εὐλάβεια καὶ προσοχὴ μεγάλη<br>
εἶναι ὁ τόπος ἱερὸς μὴ συζητᾷς μὲ ἄλλοι.</p>

<p>Στὸν τόπο αὐτὸ τὸν ἱερὸ γίνεται Λειτουργία<br>
διὰ ἀνάπαυση ψυχῶν καὶ ζωντανῶν ὑγεία.</p>

<p>Ὁ Κύριος ἀπὸ ψηλὰ τὶς σκέψεις μας τὶς βλέπει,<br>
νὰ αἰσθανθῇ ὁ ἄνθρωπος νὰ εἶναι ὅπως πρέπει.</p>

<p>Καὶ θέλει ὅλες οἱ ψυχὲς νὰ βρίσκονται κοντὰ Του,<br>
νὰ προσευχόμεθα θερμὰ στ᾿ ἅγιον ὄνομὰ Του.</p>

<p>Ψυχὴ τοῦ κάθε χριστιανοῦ παίρνει χαρὰ μεγάλη,<br>
π᾿ ἀκούει ψάλτη καὶ παπὰ εἰς τὸν Θεὸν νὰ ψάλῃ.</p>

<p>Τέτοια τροφὴ θέλει ἡ ψυχή, ὕμνους καὶ ψαλμῳδία,<br>
εἶναι πνευματικὴ τροφὴ ποὺ δίνει ἡ ἐκκλησία.</p>

<p>Ὁ νοῦς νὰ εἶναι στὸ Θεό· μιὰ συμβουλὴ ἀκόμα<br>
τὰ αὐτιά σας νἆναι ἀνοικτὰ ἀλλὰ κλειστὸ τὸ στόμα.</p>

<p>Νὰ κάνομε προσεκτικὰ πάντοτε τὸ σταυρό μας<br>
καὶ σεβασμὸ νὰ ἔχομε πάντα στὸ διπλανό μας.</p>

<p>Ὅλοι ἀδέλφια εἴμαστε, ἕναν ἔχομε πατέρα<br>
καὶ χαίρεται στὴν ἐκκλησιὰ σὰν πᾶμε κάθε μέρα.</p>

<p>Διὰ τὸν ἐκκλησιασμὸ λένε ἅγιοι πατέρες<br>
νὰ μὴν πηγαίνει ὁ χριστιανὸς τὸ χρόνο πέντε μέρες.</p>

<p>Κάθε ἑβδομάδα Κυριακὴ π᾿ ἀκοῦμε τὴν καμπάνα<br>
καλεῖ ὅλους τοὺς χριστιανοὺς στὴ στοργική μας μάνα.</p>

<p>Δὲ μᾶς βιάζει ὁ Θεός, ζητᾷ τὴ θέλησή μας,<br>
γιὰ μᾶς ἐθυσιάστηκε νὰ σώσει τὴν ψυχή μας.</p>

<p>26η Ἀρετὴ<br>
Η ΕΥΣΠΛΑΧΝΙΑ</p>

<p>Θεὸς εἶναι πολυεύσπλαχνος σ᾿ ὅλα τὰ πλάσματὰ Του,<br>
θέλει γιὰ τὸ συμφέρον μᾶς ν᾿ ἀκοῦμε ἐντολάς του.</p>

<p>Καὶ ὄχι μόνο ἀκοὴ νὰ ἔχομε στὰ Θεῖα<br>
νὰ κάνομε ἐφαρμογή, αὐτὸ ἔχει τὴν οὐσία.</p>

<p>Ὁ Κύριος παράδειγμα ὁ ἴδιος ἔχει δώσει<br>
κι εὔκολα ὁ ἄνθρωπος μπορεῖ νὰ ἐφαρμόσει.</p>

<p>Ὅταν θὰ ποῦμε στὸ φτωχὸ ψωμὶ ποὺ μᾶς ζητάει<br>
νὰ τὸν ἐλεήσει ὁ Θεὸς νὰ εὕρει καὶ νὰ φάει,</p>

<p>τότε τὸν ἐχορτάσαμε μὲ λόγια χορτασμένος<br>
κι ἔφυγε ἄπ᾿ τὴν πόρτα μᾶς ἔρημος, λυπημένος.</p>

<p>Αὐτὰ τὰ γράφει ὁ ἀπόστολος εἰς τὴν ἐπιστολή του,<br>
ὁ θεολόγος τοῦ Χριστοῦ φίλος καὶ μαθητής Του.</p>

<p>Ἀγάπη θέλει ὁ φτωχὸς κι ὄχι ὡραία λόγια<br>
τροφὴ γιὰ τὸ στομάχι του κι ὄχι κομπολόγια.</p>

<p>Δῶσε τοῦ μιὰ μπουκιὰ ψωμὶ νὰ φάει καὶ νὰ ζήσει,<br>
τότε ἡ εὐσπλαχνία σου θὰ τὸν εὐχαριστήσει.</p>

<p>Στὸ δρόμο ἐκεῖ ποὺ περπατᾷς βλέπεις τραυματισμένο,<br>
μὴν τὸν ἀφήσεις ἔρημο καὶ παραπονεμένο.</p>

<p>Νὰ μιμηθεῖς τὸν Κύριο, τὴν Ἱεριχῶ περνοῦσε<br>
ἄνθρωπο χτύπησαν λῃστὲς βογγοῦσε καὶ θρηνοῦσε.</p>

<p>Δὲν πέρασε ἀδιάφορος τότε ὁ Κύριός μας<br>
μᾶς ἔδωσε παράδειγμα διὰ τὸν ἑαυτόν μας.</p>

<p>Στὸ ζῷο τὸν ἐκάθησε καὶ προχωροῦν οἱ δύο<br>
σὲ λίγη ὥρα ἔφθασαν εἰς τὸ νοσοκομεῖο.</p>

<p>Καὶ ὅταν ἔφθασαν ἐκεῖ λέγει στὸ νοσοκόμο<br>
κάνε τὸν ἄρρωστο καλὰ τὸν κόπο σου πληρώνω.</p>

<p>Ἔτσι νὰ κάνομε κι ἐμεῖς ἀπὸ φιλανθρωπία,<br>
σὰν ὑποφέρει ὁ ἄνθρωπος κι ἔχει δυστυχία.</p>

<p>Νὰ εἴμαστε φιλεύσπλαχνοι, γεμάτοι καλοσύνη<br>
μὲ ἀγάπη σ᾿ ὅλη τὴ ζωὴ κι ἐλεημοσύνη.</p>

<p>Καὶ τότε ἀπὸ τὸ Θεὸν θὰ ἔχομε εὐλογία<br>
θὰ μᾶς πληρώσει ἐν καιρῷ στὴν Ἄνω Βασιλεία.<br>
</p>

<p>27η Ἀρετὴ<br>
Η ΕΛΕΥΘΕΡΙΑ</p>

<p>Σὰν σκλαβωθεῖ ὁ ἄνθρωπος καὶ φθάσει στὴ δουλεία,<br>
ἐτότε θὰ τὸ αἰσθανθεῖ πιὰ εἶναι ἡ ἐλευθερία.</p>

<p>Γιὰ πήγαινε στὴ φυλακὴ ἄνθρωπο νὰ ρωτήσεις<br>
καὶ θὰ ἀκούσεις ἀπ᾿ αὐτὸν ὡραῖες ἀπαντήσεις.</p>

<p>Θὰ ἀκούσεις ἄπ᾿ τὸ στόμα του, πῶς εἶναι ἡ δουλεία,<br>
ποὺ πρὶν νὰ μπεῖ στὴ φυλακὴ εἶχε ἐλευθερία.</p>

<p>Πουλιά, ἂν εἴχανε φωνὴ ποὺ ῾ν στὸ κλουβὶ κλεισμένα,<br>
θὰ σοῦ ἔλεγαν τὸν πόνο τους σὰν παραπονεμένα.</p>

<p>Πρὶν νὰ τὰ κλείσουν στὸ κλουβὶ πετοῦσαν στὸν ἀέρα,<br>
γιατὶ εἴχανε τὴ λευτεριὰ τὴ νύκτα καὶ τὴ μέρα.</p>

<p>Ἀλλὰ καὶ μέσα στὸ κλουβὶ τώρα ποὺ κελαηδοῦνε<br>
τραγοῦδι κάνουν πόνο τους, τὴ λύπη νὰ ξεχνοῦνε.</p>

<p>Ἔτσι καὶ κάθε ἄνθρωπος ποὺ κάνει ἁμαρτία<br>
δουλώνεται στὰ πάθη του, χάνει ἐλευθερία.</p>

<p>Ἀσώτου τὴν παραβολὴ ἂς πάρομε καὶ τώρα,<br>
ἔφυγε ἄπ᾿ τὸ σπίτι του νὰ ζεῖ σὲ ξένη χώρα.</p>

<p>Στὸ σπίτι τοῦ ἐνόμιζε πῶς εἶναι σκλαβωμένος<br>
κι ἂν ἐζοῦσε μακριὰ θὰ ῾ναὶ εὐχαριστημένος.</p>

<p>Ἐζήτησε ὁ δυστυχὴς νὰ βρεῖ ἐλευθερία<br>
κι ὅταν ἐδοκίμασε βρῆκε φρικτὴ δουλεία.</p>

<p>Γί᾿ αὐτὸ ὁ κάθε ἄνθρωπος νἆναι εὐχαριστημένος,<br>
ποὺ μὲ θυσία τοῦ Χριστοῦ εἶν᾿ ἐλευθερωμένος.</p>

<p>Γιατὶ πρῶτα ἐζούσαμε δοῦλοι στὴν ἁμαρτία,<br>
σὰν φύγαμε ἄπ᾿ τὸν Θεὸν κι εἴχαμε ἀνταρσία.</p>

<p>Λυπήθηκε τὸ πλάσμα Τοῦ ὁ στοργικὸς Πατέρας<br>
μᾶς ἔβγαλε ἄπ᾿ τὴ σκλαβιὰ καὶ φύσηξε ἀγέρας.</p>

<p>Ἀκόμη καὶ τὸ ἔθνος μας ποὺ ἦταν σκλαβωμένο<br>
καὶ τετρακόσια χρόνια στήν τουρκιὰ ἦταν ὑποδουλωμένο,</p>

<p>Θεὸς μᾶς ἐλυπήθηκε, ἔδωσε ἐλευθερία<br>
ὅπλισε τοὺς προγόνους μας κι ἔφυγε ἡ δουλεία.</p>

<p>Ἄνθρωπε, πέταξε ψηλὰ νὰ βρεῖς ἐλευθεριά σου<br>
καὶ στὸν Πατέρα μᾶς Θεὸ ἄνοιξε τὴν καρδιά σου.</p>

<p>Καὶ νὰ τοῦ πεῖς: ᾿᾿Πατέρα μου, πάλι ἦρθα κοντὰ Σου<br>
εἶμαι ὁ ἄσωτος υἱός, νὰ μπῶ στὴν ἀγκαλιὰ Σου;᾿᾿</p>

<p>Εἶναι Πατέρας σπλαχνικὸς καὶ θὰ σὲ ἀγκαλιάσει<br>
θὰ σοῦ χαρίσει λευθεριὰ καὶ θὰ σὲ ἡσυχάσει.<br>
</p>

<p>28η Ἀρετὴ<br>
Η ΦΙΛΟΤΙΜΙΑ</p>

<p>Ὁ ἄνθρωπος ὁ εὐγνώμονας ἔχει φιλοτιμία,<br>
τὴ δείχνει στὸν πλησίον του ἀπὸ εὐχαριστία.</p>

<p>Ἂς πάρομε παράδειγμα· σὰν κάτι σου δωρίσουν<br>
φίλοι σου εἴτε συγγενεῖς, γιὰ νὰ σὲ εὐχαριστήσουν,</p>

<p>ἐσὺ ἀπὸ ἀγάπη πρὸς αὐτοὺς τὸ δῶρο θὰ κρατήσεις,<br>
ἔστω κι ἂν εἶναι ἀσήμαντο, θὰ τοὺς εὐχαριστήσεις.</p>

<p>Τὸ δῶρο εἰς τὸν ἄνθρωπο σὰν κάνουνε πεσκέσι<br>
θέλει ἀπὸ φιλότιμο κάτι νὰ τοὺς φιλέψει.</p>

<p>Τοῦ πάνε δῶρο φαγώσιμο, αὐτὸς ἀγρὸ δὲν ἔχει,<br>
θὰ βρεῖ τὶ τοῦ χρειάζεται μὲ ὅ,τι ἄλλο ἔχει.</p>

<p>Θὰ δώσει ὡς ἀντάλλαγμα μιὰ τοῦ Χριστοῦ εἰκόνα<br>
ποὺ θὰ κρατᾷ τὸ δῶρο του, περίπου ἕναν αἰῶνα.</p>

<p>Ἂν τύχει κι εἶναι ἄνεργος, τὸν βάζουν σὲ ἐργασία·<br>
θέλει ἀπὸ φιλότιμο νὰ δείξει εὐεργεσία.</p>

<p>Ἔστω δυὸ τριαντάφυλλα θέλει νὰ τοῦ προσφέρει,<br>
δείχνει φιλοτιμία τοῦ ὁ ἄλλος νὰ τὸ ξέρει.</p>

<p>Κάποιος πῆγε κάποτε σ᾿ ἕνα μοναστῆρι<br>
τὸν κέρασαν καφέ, γλυκό, νερὸ μὲς στὸ ποτῆρι.</p>

<p>Κι ὅταν ἑτοιμάστηκε νὰ φύγει ὁ ἐπισκέπτης<br>
εἶδε καὶ τοῦ ἑτοίμαζαν καὶ δῶρα γιὰ τὴν τσέπη.</p>

<p>Ὁ ἐπισκέπτης ἀπαντᾷ: ῾ἦρθα μὲ ἄδεια χέρια<br>
καὶ δῶρα δὲν σᾶς ἔφερα, κάτι στὰ περιστέρια.῾</p>

<p>Καὶ τοῦ ἁπαντὰ μιὰ μοναχή, ἔφερες τὴν ἀγάπη·<br>
λυπήθηκε ὁ προσκυνητής, ποὺ δὲν κρατοῦσε κάτι.</p>

<p>Ὅμως σὰν πέρασε καιρὸς στέλνει ἕνα βιβλίο,<br>
ὠφέλιμο, χριστιανικὸ μὲ τῶν ἁγίων βίο.</p>

<p>Ἤθελε ἀπὸ φιλότιμο νὰ τὴν εὐχαριστήσει<br>
γιὰ τὴ φιλοξενία τῆς σ᾿ αὐτὸν ποὺ εἶχαν δείξει.</p>

<p>Εἶναι ἀλήθεια γεγονός, γί᾿ αὐτὸ ἐδῶ τὸ γράφω,<br>
ποὺ ἀγαπῶ φιλότιμο ποιὸ εἶναι νὰ τὸ μάθω.</p>

<p>Μιὰ χάρη σὰν μᾶς κάνουνε, νὰ τοὺς εὐχαριστοῦμε,<br>
τότε καὶ τὸ φιλότιμο δικό μας θὰ τὸ δοῦνε.</p>

<p>29η Ἀρετὴ<br>
Η ΣΤΟΡΓΗ</p>

<p>Σκεφθήκαμε πόση στοργὴ ἔχει ὁ Θεὸς πατέρας,<br>
ποὺ εἶναι ὁ δημιουργὸς ὅλης τῆς ἀτμοσφαίρας.</p>

<p>Ὅπως ἡ κλῶσα τὰ πουλιὰ μὲ τὰ φτερὰ σκεπάζει,<br>
ἔτσι κι ὁ ἅγιος Θεὸς ὅλους μας κοιτάζει.</p>

<p>Προσέχει μὴν τοῦ φύγουμεν ἀπὸ τὴν ἀγκαλιὰ Του,<br>
γιατὶ μᾶς ἀγαπᾷ πολύ, ποὺ εἴμαστε πλάσματὰ Του.</p>

<p>Κι ὅσον παραβαίνομε τὸ θεῖο πρόσταγμὰ Του,<br>
θέλει νὰ ἐπιστρέψομε, νὰ εἴμαστε κοντὰ Του.</p>

<p>Στὸν ἄνθρωπο καταστροφὴ εἶναι ἡ ἁμαρτία·<br>
ἂς δοῦμε τοὺς πρωτόπλαστους ποὺ ἦταν ἡ αἰτία.</p>

<p>Πρῶτα εἰς τὸν παράδεισο εἴχανε πρώτη θέση,<br>
δὲν τήρησαν ὑπακοή, φύγανε ἄπ᾿ τὴ μέση.</p>

<p>Γιὰ ἐκείνη τὴν παρακοὴ ἔκλαιγαν νύκτα μέρα,<br>
φύγανε ἄπ᾿ τὰ ἀνθόκρινα καὶ πέσανε στὴν ξέρα.</p>

<p>Μὰ τοὺς λυπήθηκε ὁ Θεὸς κι ὅλων ἀνθρώπων γένος,<br>
στὴ γῆ υἱὸν Τοῦ ἔστειλε σὰν ἄνθρωπος σὰν ξένος.</p>

<p>Ἐσήκωσε μὲ τὸ σταυρὸ ὅλων ἀνθρώπων βάρη,<br>
ἄνθρωπος τὸν παράδεισο νὰ τόνε ξαναπάρει.</p>

<p>Πικραίνομε τὸν Κύριο, σὰν κάνομε ἁμαρτία,<br>
ὁ ἴδιος τιμωρήθηκε νὰ σβήσει ἡ αἰτία.</p>

<p>Δὲ θυσιάστηκε ἄνθρωπος γιὰ οἰκογένειά του,<br>
Θεὸς θυσία ἔκανε νὰ σώσει τὰ παιδιὰ Του.</p>

<p>Νὰ εὐχαριστήσομε τὸν εὔσπλαχνο Πατέρα,<br>
πάντα νὰ Τὸν δοξάζομε τὴ νύκτα καὶ τὴ μέρα.</p>

<p>Καὶ πάλι μᾶς συγχωρᾷ μετὰ τὴν ἁμαρτία,<br>
σὰν πέσομε ὡς ἄνθρωποι ἀπὸ ἀδυναμία.</p>

<p>Μᾶς ἔδωσε ἕνα φάρμακο, ἂν θέλουμε νὰ σωθοῦμε,<br>
ὁσάκις ἁμαρτήσουμε, νὰ τὸ μετανοοῦμε.</p>

<p>Νὰ ποῦμε ἁμαρτίες μᾶς κάτω ἄπ᾿ τὸ πετραχῆλι,<br>
νὰ πάρουμε συγχώρεση ἄπ᾿ τοῦ παπᾶ τὰ χείλη.</p>

<p>Καὶ ὅταν κοινωνήσομε μὲ Θεία Κοινωνία,<br>
νὰ εὐχαριστοῦμε τὸ Θεὸ γιὰ τὴ μακροθυμία.<br>
</p>

<p>30η Ἀρετὴ<br>
Η ΣΥΓΓΝΩΜΗ</p>

<p>Ἐφόσον ζοῦμε στὴ γῆ καὶ στὴ ζωὴ ἀκόμη,<br>
ὅταν σ᾿ ἀνθρώπους φταίξαμε, νὰ λέμε τὸ συγγνώμη.</p>

<p>Κανεὶς δὲν εἶναι τέλειος ποὺ νὰ μὴν κάνει λάθη,<br>
γιατὶ μᾶς κυριεύουνε κακίες καὶ τὰ πάθη.</p>

<p>Πλασμένος εἶναι ὁ ἄνθρωπος, ἀγάπη γιὰ νὰ ἔχει,<br>
καὶ πρέπει τὸν πλησίον του πάντοτε νὰ προσέχει.</p>

<p>Συμβαίνουν στὴ ζωὴ πολλὰ πράγματα, περιστάσεις,<br>
καὶ πρέπει προσοχὴ πολὺ πάντα μαζί σου νὰ ῾χεις.</p>

<p>Ὅταν σου φταίξει ἄνθρωπος, πρῶτος νὰ πεῖς συγγνώμη<br>
καὶ τότε τόνε κέρδισες γιὰ μιὰ φορὰ ἀκόμη.</p>

<p>Μὴν ἔχομε ἐγωισμό, νὰ φύγει ἀπὸ τὴ μέση<br>
καὶ τότε τὴν ταπείνωση νὰ φέρει ὅποιος ἔχει.</p>

<p>Τσακώνονται δυὸ ἄνθρωποι, εἶναι καυγᾶς μεγάλος,<br>
ἕνας νὰ σβήσει τὴ φωτιὰ καὶ θὰ κοπεῖ ὁ σάλος.</p>

<p>Φταίξιμο πᾶρε ἀλλουνοῦ καὶ πὲς τὸ ῾ἐγὼ φταίω῾,<br>
τὸν ἑαυτόν σου νὰ θωρεῖς πάντοτε τελευταῖο.</p>

<p>Ἐτότε στὴ συνείδηση ἐσὺ εἶσαι ἐντάξει<br>
κι ἀμέσως τὸν ἀντίπαλο τὸν ἔβαλες σὲ τάξη.</p>

<p>Ὁ Κύριος ἔδωσε ἐντολὴ διὰ συνάνθρωπό μας,<br>
νὰ πάρομε ἕνα μάθημα διὰ τὸν ἑαυτόν μας.</p>

<p>Ἂν σὲ ραπίσει ἄνθρωπος στὸ ἕνα μάγουλό σου<br>
καὶ δεχθεῖς κι ἀπὸ τὰ δυό, νίκησες τὸν ἐχθρό σου.</p>

<p>Ἂν συνεχίσει ὁ καυγᾶς, ὁ ἕνας θὰ νικήσει,<br>
ἀλλὰ γί᾿ αὐτὸ ποὺ ἔπραξε θὰ τὸ μετανοήσει.</p>

<p>Στὸ στῆθος ἡ συνείδηση πάντα θὰ τὸν ἐλέγχει,<br>
γιατὶ πάντα ταράζεται, ἀνησυχία ἔχει.</p>

<p>Γί᾿ αὐτὸ χρειάζεται συχνὰ νὰ λέμε τὸ συγγνώμη,<br>
κι ὅταν ἐμεῖς δὲ φταῖμε μὲ τὴ δική μας γνώμη.</p>

<p>Ὁ ἄνθρωπος ὁ ταπεινὸς εἶναι σὲ κάθε τόπο<br>
παράδειγμα μὲ τρόπο τοῦ τῶν ἄλλων τῶν ἀνθρώπων.</p>

<p>Καὶ πάντα θὰ ῾ναὶ νικητής, σὰν λέει τὸ συγγνώμη,<br>
κι ὅλοι θὰ ἀσπάζονται τὴν ἰδικὴ τοῦ γνώμη.</p>

<p>31η Ἀρετὴ<br>
Η ΕΥΧΑΡΙΣΤΙΑ</p>

<p>Τελειώσανε τὰ ποιήματα, σελίδα τελευταῖα<br>
ποὺ στὸ βιβλίο γράφτηκαν ἀπὸ τὸ συγγραφέα.</p>

<p>Ὅμως μὲ μιὰν ἐξήγηση ὅλα εἶναι γραμμένα<br>
τὰ ἔχει πάρει δανεικὰ κι ὅλα εἶναι ξένα.</p>

<p>Ἐγὼ μόνο ἁμαρτίες μου κι ἐλαττώματά μου<br>
καὶ πάθη, ἀδυναμίες μου ξέρω εἶναι δικά μου.</p>

<p>Ὅλα τὰ παραδείγματα κι οἱ συμβουλὲς ποὺ γράφω,<br>
δὲν κάνω τὸ διδάσκαλο οὔτε συμβολαιογράφο.</p>

<p>Εἶναι παρμένα ἄπ᾿ τὴ Γραφὴ μὲ τοῦ Θεοῦ τὴ χάρη<br>
κι ἂς διαβάσει ὁ ἄνθρωπος μικρὴ δροσιὰ νὰ πάρει.</p>

<p>Νὰ εὐχαριστοῦμε τὸ Θεό, ἔχει μεγάλη δόξα,<br>
καὶ βγάζει πάντα ἄχρηστά του σατανᾶ τὰ τόξα.</p>

<p>Φθονεῖ πολὺ τὸν ἄνθρωπο, δὲ θέλει τὸ καλό του<br>
οὔτε καὶ θέλει τὸ Θεὸ γιὰ διδάσκαλό του.</p>

<p>Τὸ ξέρει πῶς θὰ κολαστεῖ, δὲ δίνει σημασία<br>
ἔχει ὑπερηφάνια, μάνα τὴν ἁμαρτία.</p>

<p>Ἂς τὸν περιφρονήσουμε τὸ βδελυρὸν ἐχθρό μας,<br>
ποὺ τὴν ψυχὴ μᾶς πολεμᾷ, δὲ θέλει τὸ καλό μας.</p>

<p>Εὐτυχισμένοι εἴμαστε ποὺ ἔχομε Πατέρα,<br>
ἄγγελοι Τὸν δοξολογοῦν τὴ νύκτα καὶ τὴ μέρα.</p>

<p>Εὐχαριστοῦμεν, Κύριε, τ᾿ ἅγιο ὄνομὰ Σου<br>
ποὺ πάντα εἶσαι ἄκακος στ᾿ ἁμαρτωλὰ παιδιὰ Σου.</p>

<p>Γῆ, οὐρανὸ καὶ θάλασσα ἐστόλισες ὡραία<br>
κι ἑτοίμασες ἄλλη ζωή, αἰώνια, σπουδαία.</p>

<p>Ἐκεῖ καλεῖς τὸν ἄνθρωπο νὰ τὴν κληρονομήσει,<br>
ὅταν τὸ Θεῖο Νόμο Σου στὴ γῆ ἐδῶ τηρήσει.</p>

<p>Ἡ Παναγία Δέσποινα, ποὺ βρίσκεται κοντὰ Σου,<br>
νὰ μεσιτεύει καὶ γιὰ μᾶς τ᾿ ἁμαρτωλὰ παιδιὰ Σου.</p>

<p>Μετὰ Θεὸν τὸ θάρρος μᾶς εἶναι ἡ Παναγία<br>
κι ἅγιοι πρεσβεύουνε γιὰ μᾶς τὴ σωτηρία.</p>

<p>Ἔλεος κάνε, Κύριε, γιὰ ἁμαρτήματά σας,<br>
συγχώρεσε καὶ σβῆσε ὅλα τὰ σφάλματά σας.</p>

<p>Σὲ εὐχαριστοῦμε, Κύριε, οὐράνιε Πατέρα,<br>
πάντα νὰ σὲ δοξάζομε τὴ νύκτα καὶ τὴ μέρα.<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
<br>
</p>

<p>ΟΙ ΠΕΝΤΕ ΑΙΣΘΗΣΕΙΣ<br>
</p>

<p>Ἔδωσε εἰς τὸν ἄνθρωπον Θεὸς πέντε αἰσθήσεις<br>
τοῦ εἶπε: ῾μὲ καλὸ σκοπὸ νὰ τὶς χρησιμοποιήσεις.῾</p>

<p>Πρέπει λοιπὸν ὁ ἄνθρωπος αἰσθήσεις ποὺ ῾χεῖ πάρει<br>
εἰς τὸν ἴδιον του τὸν ἑαυτὸ νὰ βάλει χαλινάρι.</p>

<p>Πέντε εἶναι οἱ αἰσθήσεις ποὺ πρέπει νὰ προσέξει,<br>
ἡ ὅρασις, ἡ ἀκοή, ἁφή, ὄσφρησις καὶ γεύση.</p>

<p>Στὶς αἰσθήσεις ὅλες αὐτὲς νὰ κάνομε νηστεία,<br>
πάντα νὰ τὶς προσέχομεν, νάχομεν ἐλευθερία.</p>

<p>Ἂς πάρομε μὲ τὴ σειρὰ τὴν ὅραση, τὰ μάτια,<br>
ὅταν δὲν τὴν προσέξομεν κάνει ψυχὴ κομμάτια.</p>

<p>Ὁ βασιλέας ὁ Δαβὶδ μόνο μ᾿ ἕνα βλέμμα<br>
σὰν τὸ συγκατατέθηκε κι ἔπεσε στὸ πταῖσμα.</p>

<p>Τὴν ἡδονὴ ὁ ἄνθρωπος νομίζει εὐτυχία,<br>
δάκρυα ὅμως ἕπονται, νὰ φύγει ἡ ἁμαρτία.</p>

<p>Γί᾿ αὐτὸ λοιπὸν χρειάζεται στὰ μάτια χαλινάρι,<br>
ὅταν κοιτάζουν πονηρὰ χάνομε θεία χάρη.</p>

<p>Ὅ,τι εἶναι ἁγνὸ κι ὠφέλιμὸ τὰ μάτια νὰ κοιτοῦνε,<br>
ποτὲ μὲ περιέργεια μὴν παρακολουθοῦνε.</p>

<p>Γιατί, ἂν δὲν προσέξουμε ὅλο αὐτὸ τὸ πρᾶγμα,<br>
τὸ μόνο κέρδος θὰ ἔχομε τὴ λύπη καὶ τὸ κλάμα.</p>

<p>Ἂς δοῦμε καὶ τῆς ἀκοῆς τὴν αἴσθηση λιγάκι,<br>
τὸ τὶ πρέπει ν᾿ ἀκούσομε στὸ κάθε μᾶς αὐτάκι.</p>

<p>Ν ᾿ ἀκοῦμε λόγια τοῦ Θεοῦ τὴ νύκτα καὶ τὴ μέρα<br>
σὰν τὸ ἁγνὸ βοσκόπουλο ποὺ παίζει τὴν φλογέρα.</p>

<p>Νὰ ἐκκλησιαζόμαστε πάντα στὴν ἐκκλησία,<br>
τότε θὰ χαίρεται ἡ ψυχὴ καὶ θὰ ῾χεῖ χάρη θεία.</p>

<p>Τὴν ἀκοὴ τὴν ἔδωσε Κύριος στὰ παιδιὰ Του<br>
νόμον Του νὰ τηρήσομεν καὶ τὰ θελήματὰ Του.</p>

<p>Νὰ μὴν τὰ ἐπιτρέπομεν οἱ χριστιανοὶ τ᾿ αὐτιά σας<br>
ν᾿ ἀκοῦνε λόγια ἄπρεπα, λερώνουν τὴν καρδιά σας.</p>

<p>Καί, ὅταν ἕνας ἄνθρωπος τὸν ἀδελφό του κρίνει,<br>
ἀμέσως νὰ τὸν σταματὰ καὶ τ᾿ αὐτιὰ νὰ κλείνει.</p>

<p>Ἂν μ᾿ ἀγαθὸ σκοπὸ πρέπει νὰ μᾶς μιλήσει,<br>
μὰ ἂν μιλάει γιὰ κακὸ τὸ στόμα του νὰ κλείσει.</p>

<p>Νὰ μὴν ἀκοῦμε ἀνόητα κουτσομπολιὸ σὰν κάνει,<br>
μὰ σὰν λερώνει τὴν ψυχὴ καὶ τὴ δική του χάνει.</p>

<p>Ὑπάρχουν στὴ ζωὴ πολλὰ εὐχάριστα ν᾿ ἀκούσει,<br>
ὅταν θελήσει ὁ ἄνθρωπος Θεὸ νὰ ὑπακούσει.</p>

<p>Νὰ ἔχει πάντα στὴν ψυχὴ θερμὴ ἐπιθυμία,<br>
νὰ ἀκούει εἰς τὴν ἐκκλησία τὴ θεία ψαλμῳδία.</p>

<p>Ἐτότε χαίρεται ἡ ψυχή, στὰ ὕψη ἀνεβαίνει<br>
καὶ ὁ Θεὸς ἀπὸ ψηλὰ τὴν εὐλογία στέρνει.</p>

<p>Ὅταν βρεθεῖς στὴν ἐξοχή, ἄκουσε τ᾿ ἀηδόνια,<br>
ποὺ μέρα νύκτα τὸ Θεὸν δοξάζουνε αἰώνια.</p>

<p>Νὰ πᾶς σὲ θεῖο κήρυγμα, ψυχὴ θὰ ὠφελήσεις<br>
κι ὅ,τι δὲν ξέρει ὁ διπλανός, σωστὰ θὰ ἐξηγήσεις.</p>

<p>Ἀκόμα καὶ στὸ σπίτι σου σὰν βρίσκεσαι ἐπίσης,<br>
ἄνοιξε ραδιόφωνο νὰ παρακολουθήσεις.</p>

<p>Δίνει πνευματικὴ τροφὴ παντοῦ ἡ ἐκκλησία,<br>
ὅταν θὰ ἔχει ὁ χριστιανὸς ὄρεξη, προθυμία.</p>

<p>Νὰ μὴν ἀκοῦμε ἐκπομπὲς ποὺ βλάπτουν τὴν ψυχή μας,<br>
γιατὶ ἔχουν δηλητήριο κι εἶναι καταστροφή μας.</p>

<p>Καὶ γιὰ τὴν τηλεόραση καλύτερα νὰ λείπει<br>
νὰ μὴν ὑπάρχει πουθενὰ σε χριστιανοῦ τὸ σπίτι.</p>

<p>Αὐτὴ τὴ νέα μας γενιὰ τὴν ἔχει καταστρέψει·<br>
νὰ ἀκούει κάθε χριστιανὸς ὅ,τι Θεοῦ ἀρέσει.</p>

<p>Μιλήσαμε γιὰ ὅραση καὶ ἀκοὴ ἀκόμα<br>
καὶ τώρα γεύση θὰ λεχθεῖ ποὺ βρίσκεται στὸ στόμα.</p>

<p>Στόμα μᾶς ἔδωσε ὁ Θεὸς ,τὰ δόντια νὰ μασοῦμε<br>
καὶ μὲς στὸ στόμα γλῶσσα μας νὰ Τὸν δοξολογοῦμε.</p>

<p>Γί᾿ αὐτὸ ὅλα τὰ ἔκανε ὁ πλάστης μὲ σοφία<br>
κι ἀπολαμβάνει ὁ ἄνθρωπος θεία δημιουργία.</p>

<p>Εἶναι σπουδαῖο ὄργανο ἡ γλῶσσα τοῦ ἀνθρώπου,<br>
ὅταν Θεὸν δοξολογεῖ, τιμᾷ τὸν ἑαυτόν του.</p>

<p>Νὰ σκέπτεται ὁ ἄνθρωπος, προτοῦ ὅμως μιλήσει,<br>
νὰ ῾χεῖ χαρὰ ὁ ἄνθρωπος μὴν τὸν στενοχωρήσει.</p>

<p>Ἀκόμα καὶ στὴ γλῶσσα μας νὰ ῾χομε χαλινάρι,<br>
γιατὶ σὰν εἶν᾿ ἐλεύθερη, δρόμο πολὺ θὰ πάρει.</p>

<p>Χρειάζεται ἐγκράτεια μεγάλη καὶ στὴ γλῶσσα,<br>
σὰν τὰ πουλάκια τὰ μικρὰ ποὺ τὰ φωνάζει ἡ κλῶσα.</p>

<p>Ἡ γλῶσσα εἰς τὸν ἄνθρωπο εἶν᾿ δίκοπο μαχαῖρι,<br>
νὰ τὴν παιδαγωγήσομε πάντα χαρὰ νὰ φέρει.</p>

<p>Ὁ χριστιανὸς τὴ γλῶσσα του νὰ τὴν καλλιεργήσει,<br>
νὰ μάθει πρῶτα σιωπή, κατόπιν νὰ μιλήσει.</p>

<p>Ὁ ἄνθρωπος μὲ τὴ γλῶσσα τοῦ δίνει χαρὰ στὸν ἄλλο<br>
καὶ πάλι μὲ τὴ γλῶσσα τοῦ κάνει καυγᾶ μεγάλο.</p>

<p>Σὰν μάθει ἕνα μυστικό, δὲν πρέπει νὰ μιλήσει<br>
οὔτε εἰς τὸ συνάνθρωπο νὰ τὸ ὁμολογήσει.</p>

<p>Μόνο ἂν εἶναι εὐχάριστο τότε μὲ ἀγάπη<br>
κι ἂν αὐτὸ ἐπιτρέπεται ὁ κόσμος νὰ τὸ μάθει.</p>

<p>Καλύτερα νὰ τὸ κρατᾷς μέσα τὸ μυστικό σου,<br>
ὁ ἄλλος σὲ ἐμπιστεύτηκε, νὰ τὸ κρατᾷς δικό σου.</p>

<p>Πολλὰ κακὰ θὰ γλύτωναν, ἂν σώπαινε ἡ γλῶσσα,<br>
ποὺ κάθε μέρα γίνονται μέσα στὸν κόσμο τόσα.</p>

<p>Ἂν θέλεις τὸν πλησίον σου πολὺ νὰ ὠφελήσεις,<br>
δῶσε τοῦ μ᾿ ἀγάπη συμβουλή, νὰ τὸν εὐχαριστήσεις.</p>

<p>Πὲς τοῦ δυὸ λόγια τοῦ Θεοῦ πάντοτε μὲ ἀγάπη<br>
καὶ τότε τόνε κέρδισες, τ᾿ ἀφαίρεσες τὰ πάθη.</p>

<p>Ὅταν ἀκούσεις ἄνθρωπο καὶ θεία βλαστημήσει,<br>
σὰν τοῦ περάσει ὁ θυμός, ἡ γλῶσσα ἂς μιλήσει.</p>

<p>Καὶ πές του τὶ ἐκέρδισε ποὺ εἶπε βλασφημία,<br>
ψυχῆς τοῦ ἔκανε κακὸ ποὺ ἔβρισε τὰ θεῖα.</p>

<p>Ἂν σὲ ἀκούσει, κέρδισες τότε τὸν ἀδελφό σου<br>
κι ἀπὸ τὸν ἅγιον Θεὸν θὰ πάρεις τὸ μισθό σου.</p>

<p>Ἂν δὲν σ᾿ ἀκούσει, δὲ θὰ πᾶν᾿ τὰ λόγια σου χαμένα,<br>
Θεὸς βλέπει τὸν τρόπο σου καὶ θὰ πληρώσει ἐσένα.</p>

<p>Ἀκόμα κι σ᾿ ἕναν ἄρρωστο δυὸ λόγια νὰ μιλήσεις<br>
καὶ νὰ τοῦ πεῖς περαστικὰ θὰ τὸν εὐχαριστήσεις.</p>

<p>Λέγει τὸ Εὐαγγέλιον φωνὴ τοῦ παραλύτου<br>
δὲν εἶχε ἕναν ἄνθρωπο, γιὰ νὰ μιλεῖ μαζί του.</p>

<p>Ὁ Κύριος Ἰησοῦς Χριστὸς ποὺ σὰν Θεὸς τὰ ξέρει<br>
μιλοῦσε καὶ θεράπευε στὰ ἱερὰ τὰ μέρη.</p>

<p>Μᾶς ἔδειξε παράδειγμα κι ἐμεῖς νὰ συμπαθοῦμε<br>
σ᾿ ὅλους τοὺς συνανθρώπους μας μὲ ἀγάπη νὰ μιλοῦμε.</p>

<p>Ἦταν ἁπλὸς καὶ ταπεινός, σὲ ὅλους ὁμιλοῦσε<br>
ποὺ πλάσματά του εἴμαστε κι ὅλους τοὺς ἀγαποῦσε.</p>

<p>Ἂς πάρουμε παράδειγμα ἀπὸ τὸν Κύριό μας,<br>
νὰ ἀγαπᾶμε πάντοτε τὸ φίλο, τὸν ἐχθρό μας.</p>

<p>Αὐτὰ καὶ γιὰ τὴ γλῶσσα μας νὰ τὸ ῾χοῦμε ὑπόψη,<br>
νὰ ῾μαστε πάντα ζηλευτοὶ στὸ πρόσωπο, στὴν ὄψη.</p>

<p>Καὶ γιὰ νὰ τελειώνουμε, ἡ γλῶσσα μᾶς καθόλου<br>
ποτὲ μὴ λέγει ψέματα, γιατὶ εἶναι τοῦ διαβόλου.</p>

<p>Νὰ ἀνοίγομε τὸ στόμα μας, νὰ λέμε τὴν ἀλήθεια<br>
καὶ τότε πάντα θὰ ἔχομε ἄπ᾿ τὸ Θεὸ βοήθεια.<br>
</p>

<p>ΑΦΗ<br>
Θὰ γράψομεν γιὰ τὴν ἁφή, ποὺ εἶν᾿ αἴσθηση κι ἐκείνη,<br>
κι ἔπειτα γιὰ τὴν ὄσφρησιν κι αὐτὴ μὴν παραμείνει.</p>

<p>Ἁφὴ λέγεται αἴσθησις ποὺ πιάνομε στὰ χέρια<br>
καὶ κάθε πρᾶγμα βλέπομε τὶ ἔχει νταραβέρια.</p>

<p>Εἶναι σκληρὸ ἢ μαλακό, τὶ ἀξία ἔχει,<br>
κάνει ἔρευνα ὁ ἄνθρωπος κι ὅλα τὰ προσέχει.</p>

<p>Τὰ χέρια εἰς τὸν ἄνθρωπο παίζουν μεγάλο ρόλο<br>
ἔχουν κι αὐτὰ δύο μαζὶ ἀγάπη – πυροβόλο.</p>

<p>Ὅπως θελήσει ὁ ἄνθρωπος νὰ τὰ μεταχειρίσει,<br>
σκέπτεται πρῶτα μὲ τὸ νοῦ πάντα, προτοῦ ἀρχίσει.</p>

<p>Ἂς ποῦμε πρῶτα γιὰ καλό, μὲ χέρια ὅταν δίνει<br>
κι ἂς πάρομε παράδειγμα τὴν ἐλεημοσύνη.</p>

<p>Χαίρεται τότε ἡ ψυχὴ ποὺ δίνουνε τὰ χέρια<br>
καὶ στὴν καρδιὰ τοῦ σατανᾶ καρφώνονται μαχαίρια.</p>

<p>Γιατὶ αὐτὸς πολὺ μισεῖ τὴν ἐλεημοσύνη,<br>
τοῦ ἐλεήμονα ὁ Θεὸς τὶς ἁμαρτίες σβήνει.</p>

<p>Εὐρήκαμεν ἕνα καλὸ ποὺ ἄνθρωπος μὲ τὸ χέρι<br>
στὸν ἄρρωστο καὶ στὸν πτωχὸ βοήθεια τοῦ προσφέρει.</p>

<p>Ἂς δοῦμε κι ἄλλο ἀγαθὸ ποὺ ἄνθρωπος τὸ κάνει<br>
κι ἀφήνει ὄνομα καλό, ἀκόμα κι ἂν πεθάνει.</p>

<p>Εἶναι ἕνας ἀγράμματος, πεινᾷ καὶ ὑποφέρει,<br>
μὲ χριστιανὸ συγκατοικεῖ, τὸ βίο τοῦ τὸν ξέρει.</p>

<p>Τεχνίτης εἶν᾿ ὁ γείτονας, λέγει στὸ διπλανό του<br>
νὰ τόνε μάθει τέχνη του, νὰ ζεῖ τὸ σπιτικό του.</p>

<p>Κι ἔτσι αὐτὸς τὸ τάλαντο τὸ πολλαπλασιάζει<br>
καὶ δὲν ἀκούει τὸ γείτονα ποτὲ ν᾿ ἀναστενάζει.</p>

<p>Θὰ πάει νὰ δεῖ τὸν ἄρρωστο ποὺ εἶναι στὸ κρεβάτι<br>
καὶ τότε μὲ τὸ χέρι του θὰ τοῦ προσφέρει κάτι.<br>
Θὰ τοῦ ψωνίσει φάρμακα καὶ τρόφιμα, ἂν θέλει,<br>
καὶ τότε στὰ οὐράνια θὰ χαίρονται οἱ ἀγγέλοι.</p>

<p>Ἀκόμα στὸ συνάνθρωπο θὰ δώσει ἕνα βιβλίο,<br>
νὰ μάθει Ἁγία Γραφὴ καὶ τοῦ ἁγίου βίο.</p>

<p>Εὐλογημένος ἄνθρωπος ποὺ τὸ καλὸ προσφέρει,<br>
ψυχοῦλα τοῦ ψηλὰ πετὰ σὰν ἄσπρο περιστέρι.</p>

<p>Ἀμέτρητα εἶν᾿ τὰ καλὰ ὁ ἄνθρωπος, σὰν θελήσει,<br>
ποὺ κάνει μὲ τὰ χέρια του, ὁ διπλανὸς νὰ ζήσει.</p>

<p>Μιλήσαμε γιὰ τὰ καλὰ ποὺ κάνουνε τὰ χέρια,<br>
μὰ δυστυχῶς εἶν᾿ καὶ κακὰ ποὺ πιάνουνε μαχαίρια.</p>

<p>Τὸν Κάϊν ὡς παράδειγμα ποὺ ἐπίασε στὸ χέρι<br>
ἀθῷο Ἄβελ ἔσφαξε μὲ δίκοπο μαχαῖρι.</p>

<p>Δὲν εἶναι Κάϊν δυστυχὴς ὅμως σ᾿ αὐτὸν τὸν τόπο,<br>
φθόνος καὶ μῖσος ρίζωσε εἰς τὴν καρδιὰ ἀνθρώπων.</p>

<p>Ἀκοῦμε καθημερινά του κόσμου τὴν κακία,<br>
σ᾿ ὅλο τὸν κόσμο γίνεται καὶ φθόνος καὶ λῃστεία.</p>

<p>Ἀφοῦ ἡ ἐντολὴ Θεοῦ μᾶς λέγει μὴ φονεύσεις,<br>
γιατὶ τοῦ ἄλλου τὴ ζωὴ ζητᾷς νὰ ἀφαιρέσεις;</p>

<p>Ἔπειτα εἰς τὴ φυλακὴ κι ἐσὺ θὰ κατοικήσεις,<br>
θὰ τρέμεις σ᾿ ὅλη τὴ ζωή, δὲ θὰ μπορεῖς νὰ ζήσεις.</p>

<p>Ἀκόμα μὲ τὸ χέρι ὁ ἄνθρωπος ὅταν κλέψει,<br>
θὰ πρέπει μὲ τὸ μυαλὸ τὴν πράξη νὰ ἐλέγξει.</p>

<p>Νὰ φέρει ὡς παράδειγμα, θέλει στὸ σπιτικό του<br>
νὰ τοῦ ἀφαιρέσουν μὲ κλοπὴ τὸ πρᾶγμα τὸ δικό του;</p>

<p>Τὸ λέγει ὁ Κύριος καθαρὰ ὅ,τι μισεῖς μὴν κάνεις,<br>
γιατὶ λερώνεις τὴν ψυχὴ καὶ τὸ Θεὸ προσβάνεις.</p>

<p>Οἱ ἁμαρτίες εἶναι πολλὲς ποὺ κάνουνε τὰ χέρια<br>
καὶ μόνο μὲ ἐξομολογήση γίνονται περιστέρια.</p>

<p>Κι ἀφήσαμε τὴν ὄσφρηση, αἴσθηση τελευταία,<br>
ποὺ γίνεται ἄπ᾿ τὸν ἄνθρωπο κακιὰ εἴτε ὡραία.</p>

<p>Γιατὶ ἔχει καὶ ἡ ὄσφρηση κι αὐτὴ δυὸ ὄψεις<br>
καὶ ὅποια θένε ἀπὸ τὶς δυὸ παίρνουνε οἱ ἀνθρῶποι.</p>

<p>Ὁ Κύριος στὸν ἄνθρωπο ἔδωσε ἐλευθερία,<br>
ἂν θέλει κάνει τὸ καλὸ κι ὄχι μὲ τὴ βία.</p>

<p>Σὰν ἁμαρτήσει ὁ ἄνθρωπος, Θεὸς τόνε λυπᾶται<br>
καὶ σβήνονται τὰ κρίματα, σὰν ἐξομολογᾶται.</p>

<p>Ἂς δοῦμε γιὰ τὴν ὄσφρηση ἐδῶ τὴν πρώτη ὄψη<br>
καὶ ἡ ψυχὴ νὰ χαίρεται χαρά, γιὰ νὰ τοῦ δώσει.</p>

<p>Ἂς πάρουμε παράδειγμα πάλι τὴν ἐκκλησία<br>
ποὺ εἶναι ἡ μητέρα μᾶς ὅπως κ᾿ ἡ Παναγία.</p>

<p>Ὁ ἱερέας στὸ ναὸ τὴ Λειτουργία κάνει,<br>
δῶρο προσφέρει στὸ Θεὸ θυμίαμα, λιβάνι.</p>

<p>Οἱ μάγοι ποὺ ξεκίνησαν ἄπ᾿ τὴ δική τους χώρα,<br>
στὴ Βηθλεὲμ ἐπήγανε Χριστοῦ μᾶς θεία δῶρα.</p>

<p>Σμύρναν, χρυσὸν καὶ λίβανο στὰ χέρια ἐκρατοῦσαν<br>
καὶ τοὺς ἀγγέλους ἄκουγαν ποὺ Τὸν δοξολογοῦσαν.</p>

<p>Τὰ δῶρα θὰ ἐξηγήσουμε ὡς λέγει ἡ Ἐκκλησία,<br>
τὸ κάθε ἕνα ἀπὸ αὐτὰ ἔχει καὶ σημασία.</p>

<p>Τὴ σμύρνα τὴν προσέφεραν γιὰ ἐνταφιασμὸ Του<br>
καὶ τὸ χρυσὸ ὡς βασιλιὰ Κύριον ἑαυτὸν Του.</p>

<p>Καὶ τὸ λιβάνι ὡς Θεόν, διὰ νὰ Τὸν τιμήσουν,<br>
Μὲ σεβασμὸν Τὸν προσκυνοῦν, νὰ Τὸν εὐχαριστήσουν.</p>

<p>Αὐτὴ λοιπὸν τὴν εὐωδιὰ ὁ χριστιανὸς λαμβάνει,<br>
ὅταν ὁ κάθε ἱερεὺς θυμιάζει μὲ λιβάνι.</p>

<p>Μπορεῖ καὶ κάθε ἄνθρωπος στὸ σπίτι νὰ θυμιάζει,<br>
εἶναι θυσία εὐπρόσδεκτη, Θεὸν ἐνθουσιάζει.</p>

<p>Ἀλλὰ καὶ μὲς στὴν ἐξοχὴ στὸ κάθε ἐξωκλῆσι<br>
τὸν ἅγιον ποῦνε κεῖ θὰ τὸν εὐχαριστήσει.</p>

<p>Στὸ Ἅγιον Ὄρος μοναχοὶ μοῦ εἶπαν μιὰν ἱστορία<br>
καὶ γίνεται ἐπίκαιρη σ᾿ αὐτὴν τὴν ὁμιλία.</p>

<p>Σ᾿ ἁγίου μιὰ μονὴ εἶχε ἕνα ξωκλῆσι<br>
περάσαν χρόνια ἀρκετὰ καὶ εἴχανε βουλήσει.</p>

<p>Μία εἰκόνα ἦταν ἐκεῖ, οἱ Δώδεκα Ἀποστόλοι,<br>
τὴ θυμίαζαν στὶς ἑορτὲς οἱ καλογέροι ὅλοι.</p>

<p>Μία βραδιὰ ποὺ θυμίαζαν εἶδαν μεγάλο θαῦμα,<br>
ἐτρόμαξαν οἱ μοναχοί, ποὺ εἶδαν αὐτὸ τὸ πρᾶγμα.</p>

<p>Μπροστά της φανερώθηκαν δώδεκα παλληκάρια,<br>
ψαράδες ὅλοι, ξυπόλητοι μὲ τὰ γυμνὰ ποδάρια.</p>

<p>Ἐμίλησαν στοὺς μοναχοὺς εἶπαν εὐχαριστία,<br>
ποὺ θύμιασαν εἰκόνα τους κι ἔκαναν θυσία.</p>

<p>Ἀκόμα στὴ συζήτηση, προτοῦ νὰ τελειώσει,<br>
τοὺς εἴπανε οἱ Ἀπόστολοι Θεὸς νὰ τοὺς πληρώσει.</p>

<p>Τότε ἔγιναν ἄφαντοι, φύγαν ἀπὸ μπροστά τους<br>
καὶ δόξαζαν οἱ μοναχοὶ τ᾿ ἅγιον ὄνομά τους.</p>

<p>Κι ἅγιος Νικόλαος ὁ Πλανᾷς στὸν κόσμο εἶχε διδάξει<br>
πῶς χαίρονται οἱ ἅγιοι ὅταν τοὺς δώσει κάτι.</p>

<p>Λουλοῦδι στὴν εἰκόνα τους καὶ λάδι στὸ καντῆλι,<br>
λιβάνι στὸ θυμίαμα καὶ προσευχὴ στὰ χείλη.</p>

<p>Ὁ χριστιανὸς τὴν ὄσφρηση τότε τὴν ἁγιάζει,<br>
ὅσα ἀρέσαν στὸ Θεὸ καὶ ὅσα διατάζει.</p>

<p>Ἀκόμα καὶ τὰ λείψανα ἁγίων εὐωδιάζουν,<br>
γί᾿ αὐτὸ μὲ Πίστη στὸ Θεὸ οἱ χριστιανοὶ γιορτάζουν.</p>

<p>Ὑπάρχει κι ἄλλη ὄσφρηση, βρῶμα καὶ δυσωδία,<br>
ποὺ πρέπει νὰ ἀποφεύγομε, γιατὶ εἶναι ἁμαρτία.</p>

<p>Ἄνθρωπος ἀρωματικὰ βάζει στὸ μάγουλό του<br>
κι ἔτσι λερώνει τὴν ψυχὴ πλησίον κι ἑαυτόν του.</p>

<p>Γιατὶ αὐτὴ ἡ ὄσφρησις δὲν ὠφελεῖ καθόλου<br>
κι ἁμαρτάνει ὁ ἄνθρωπος, εἶν᾿ ἔργο τοῦ διαβόλου.</p>

<p>Ποῦ προξενεῖ στὸν ἄνθρωπο πάντα τὴν ἁμαρτία<br>
κι ἀρρωσταίνει ψυχικῶς καὶ χάνει τὴν ὑγεία.</p>

<p>Ἂς τὰ προσέξει ὁ ἄνθρωπος ἰδίως ἡ γυναῖκα,<br>
μὴν καλλωπίζεται ποτὲ ὅπως καὶ ἡ Ρεβέκκα.</p>

<p>Μήνβαφομε τὸ πρόσωπο μπογιὲς καὶ κοκκινάδια,<br>
διότι φεύγομε ἄπ᾿ φῶς καὶ πᾶμε στὰ σκοτάδια.</p>

<p>Παράδειγμα νὰ πάρομε ἀπὸ τὴν Παναγία,<br>
ποὺ τὴν ἐτίμησε ὁ Θεὸς μὲ χάρη Τοῦ ἁγία.</p>

<p>Δὲν ἔβαφε τὸ πρόσωπο οὔτε τὰ μάγουλά της,<br>
ἤτανε χρυσοστόλιστη μὲ θεία χαρίσματά της.</p>

<p>Μὲ Πίστη καὶ ταπείνωση ἤτανε στολισμένη,<br>
γί᾿ αὐτὸ ἐγέννησε Χριστὸν ἡ Κεχαριτωμένη.</p>

<p>Ἂς τὴν παρακαλέσομε Μητέρα τὴ γλυκιά σας,<br>
οἱ ἅγιες πρεσβεῖες της νἆναι βοήθειά σας.</p>

<hr>

</body>

</html>
