<html>

<head>
<title>Η Σταυρική θυσία</title>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<link rel="stylesheet" type="text/css" href="../../../styles.css">
</head>

<body lang="el">

<h1>Η ΣΤΑΥΡΙΚΗ ΘΥΣΙΑ ΤΟΥ ΚΥΡΙΟΥ<br>
Αποκαλυπτικά χωρία της Αγίας Γραφής </h1>

<h3>Ἡσαΐας κεφάλαιον 53:</h3>

12 διὰ τοῦτο αὐτὸς κληρονομήσει πολλοὺς <font color="FF0000">καὶ τῶν ἰσχυρῶν μεριεῖ 
σκῦλα,</font> ἀνθ᾿ ὧν <font color="009900">παρεδόθη εἰς θάνατον ἡ ψυχὴ αὐτοῦ,</font>
<br>
<font color="000099">καὶ ἐν τοῖς ἀνόμοις ἐλογίσθη·</font> <font color="009900">καὶ 
αὐτὸς ἁμαρτίας πολλῶν ἀνήνεγκε καὶ διὰ τὰς ἁμαρτίας αὐτῶν παρεδόθη.</font><h3>κατὰ 
Λουκᾶν κεφάλαιον 4 (μετά τους τρείς πειρασμούς στην έρημο):</h3>

13 <font color="333333">Καὶ συντελέσας πάντα πειρασμὸν ὁ διάβολος ἀπέστη ἀπ᾿ αὐτοῦ 
ἄχρι καιροῦ.</font><h3>κατὰ Λουκᾶν κεφάλαιον 10 (μετά την αποστολή των εβδομήκοντα):</h3>

17 Ὑπέστρεψαν δὲ οἱ ἑβδομήκοντα μετὰ χαρᾶς λέγοντες· Κύριε, καὶ τὰ δαιμόνια ὑποτάσσεται 
ἡμῖν ἐν τῷ ὀνόματί σου. <br>
18 Εἶπε δὲ αὐτοῖς· <font color="333333">Ἐθεώρουν τὸν σατανᾶν ὡς ἀστραπὴν ἐκ τοῦ 
οὐρανοῦ πεσόντα.</font><h3>κατὰ Ματθαῖον κεφάλαιον 12 (συκοφαντία ότι &quot;εκβάλλει 
εν Βεελζεβούλ&quot;):</h3>

28 εἰ δὲ ἐγὼ ἐν Πνεύματι Θεοῦ ἐκβάλλω τὰ δαιμόνια, ἄρα ἔφθασεν ἐφ᾿ ὑμᾶς ἡ βασιλεία 
τοῦ Θεοῦ. <br>
29 <font color="FF0000">ἢ πῶς δύναταί τις εἰσελθεῖν εἰς τὴν οἰκίαν τοῦ ἰσχυροῦ καὶ 
τὰ σκεύη αὐτοῦ ἁρπάσαι, ἐὰν μὴ πρῶτον δήσῃ τὸν ἰσχυρόν; καὶ τότε τὴν οἰκίαν αὐτοῦ 
διαρπάσει.</font><h3>κατὰ Λουκᾶν κεφάλαιον 11 (συκοφαντία ότι &quot;εκβάλλει εν Βεελζεβούλ&quot;):</h3>

20 εἰ δὲ ἐν δακτύλῳ Θεοῦ ἐκβάλλω τὰ δαιμόνια, ἄρα ἔφθασεν ἐφ᾿ ὑμᾶς ἡ βασιλεία τοῦ 
Θεοῦ. <br>
21 <font color="FF0000">ὅταν ὁ ἰσχυρὸς καθωπλισμένος φυλάσσῃ τὴν ἑαυτοῦ αὐλήν, ἐν 
εἰρήνῃ ἐστὶ τὰ ὑπάρχοντα αὐτοῦ·</font> <br>
22 <font color="FF0000">ἐπὰν δὲ ὁ ἰσχυρότερος αὐτοῦ ἐπελθὼν νικήσῃ αὐτόν, τὴν πανοπλίαν 
αὐτοῦ αἴρει, ἐφ᾿ ᾗ ἐπεποίθει, καὶ τὰ σκῦλα αὐτοῦ διαδίδωσιν.</font><h3>κατὰ Ἰωάννην 
κεφάλαιον 3 (συνομιλία Κυρίου με Νικόδημο):</h3>

13 καὶ οὐδεὶς ἀναβέβηκεν εἰς τὸν οὐρανὸν εἰ μὴ ὁ ἐκ τοῦ οὐρανοῦ καταβάς, ὁ υἱὸς 
τοῦ ἀνθρώπου ὁ ὢν ἐν τῷ οὐρανῷ. <br>
14 <font color="990000">καὶ καθὼς Μωϋσῆς ὕψωσε τὸν ὄφιν ἐν τῇ ἐρήμῳ, οὕτως ὑψωθῆναι 
δεῖ τὸν υἱὸν τοῦ ἀνθρώπου,</font> <br>
15 ἵνα πᾶς ὁ πιστεύων εἰς αὐτὸν μὴ ἀπόληται ἀλλ᾿ ἔχῃ ζωὴν αἰώνιον. <br>
16 <font color="009999">Οὕτω γὰρ ἠγάπησεν ὁ Θεὸς τὸν κόσμον, ὥστε τὸν υἱὸν αὐτοῦ 
τὸν μονογενῆ ἔδωκεν, ἵνα πᾶς ὁ πιστεύων εἰς αὐτὸν μὴ ἀπόληται ἀλλ᾿ ἔχῃ ζωὴν αἰώνιον.</font>
<br>
17 οὐ γὰρ ἀπέστειλεν ὁ Θεὸς τὸν υἱὸν αὐτοῦ εἰς τὸν κόσμον ἵνα κρίνῃ τὸν κόσμον, 
ἀλλ᾿ ἵνα σωθῇ ὁ κόσμος δι᾿ αὐτοῦ. <br>
18 ὁ πιστεύων εἰς αὐτὸν οὐ κρίνεται· ὁ δὲ μὴ πιστεύων ἤδη κέκριται, ὅτι μὴ πεπίστευκεν 
εἰς τὸ ὄνομα τοῦ μονογενοῦς υἱοῦ τοῦ Θεοῦ.<h3>κατὰ Ἰωάννην κεφάλαιον 8 (Διδασκαλία):</h3>

28 εἶπεν οὖν αὐτοῖς ὁ Ἰησοῦς· <font color="990000">Ὅταν ὑψώσητε τὸν υἱὸν τοῦ ἀνθρώπου,</font> 
τότε γνώσεσθε ὅτι ἐγώ εἰμι, <font color="009999">καὶ ἀπ᾿ ἐμαυτοῦ ποιῶ οὐδέν, ἀλλὰ 
καθὼςἐδίδαξέ με ὁ πατὴρ μου, ταῦτα λαλῶ.</font> <br>
29 <font color="009999">καὶ ὁ πέμψας με μετ᾿ ἐμοῦ ἐστιν· οὐκ ἀφῆκέ με μόνον ὁ πατὴρ, 
ὅτι ἐγὼ τὰ ἀρεστὰ αὐτῷ ποιῶ πάντοτε.</font><h3>κατὰ Ἰωάννην κεφάλαιον 10 (ο καλός 
Ποιμήν):</h3>

11 ἐγώ εἰμι ὁ ποιμὴν ὁ καλός. <font color="009900">ὁ ποιμὴν ὁ καλὸς τὴν ψυχὴν αὐτοῦ 
τίθησιν ὑπὲρ τῶν προβάτων·</font> <br>
12 ὁ μισθωτὸς δὲ καὶ οὐκ ὢν ποιμήν, οὗ οὐκ εἰσὶ τὰ πρόβατα ἴδια, θεωρεῖ τὸν λύκον 
ἐρχόμενον καὶ ἀφίησι τὰ πρόβατα καὶ φεύγει· καὶ ὁ λύκος ἁρπάζει αὐτὰ καὶ σκορπίζει 
τὰ πρόβατα. <br>
13 ὁ δὲ μισθωτὸς φεύγει, ὅτι μισθωτός ἐστι καὶ οὐ μέλει αὐτῷ περὶ τῶν προβάτων.
<br>
14 ἐγώ εἰμι ὁ ποιμὴν ὁ καλός, καὶ γινώσκω τὰ ἐμὰ καὶ γινώσκομαι ὑπὸ τῶν ἐμῶν,
<br>
15 καθὼς γινώσκει με ὁ πατὴρ κἀγὼ γινώσκω τὸν πατέρα, <font color="009900">καὶ τὴν 
ψυχήν μου τίθημι ὑπὲρ τῶν προβάτων.</font> <br>
16 καὶ ἄλλα πρόβατα ἔχω, ἃ οὐκ ἔστιν ἐκ τῆς αὐλῆς ταύτης· κἀκεῖνά με δεῖ ἀγαγεῖν, 
καὶ τῆς φωνῆς μου ἀκούσουσι, καὶ γενήσεται μία ποίμνη, εἷς ποιμήν. <br>
17 <font color="009999">διὰ τοῦτό με ὁ πατὴρ ἀγαπᾷ,</font> <font color="009900">
ὅτι ἐγὼ τίθημι τὴν ψυχήν μου, ἵνα πάλιν λάβω αὐτήν.</font> <br>
18 <font color="009900">οὐδεὶς αἴρει αὐτὴν ἀπ᾿ ἐμοῦ, ἀλλ᾿ ἐγὼ τίθημι αὐτὴν ἀπ᾿ ἐμαυτοῦ· 
ἐξουσίαν ἔχω θεῖναι αὐτήν, καὶ ἐξουσίαν ἔχω πάλιν λαβεῖν αὐτήν·</font>
<font color="009999">ταύτην τὴν ἐντολὴν ἔλαβον παρὰ τοῦ πατρός μου.</font><h3>κατὰ 
Ματθαῖον κεφάλαιον 20 (ανεβαίνοντας στα Ιεροσόλυμα):</h3>

27 καὶ ὃς ἂν θέλῃ ἐν ὑμῖν εἶναι πρῶτος, ἔσται ὑμῶν δοῦλος· <br>
28 <font color="009900">ὥσπερ ὁ υἱὸς τοῦ ἀνθρώπου οὐκ ἦλθε διακονηθῆναι, ἀλλὰ διακονῆσαι 
καὶ δοῦναι τὴν ψυχὴν αὐτοῦ λύτρον ἀντὶ πολλῶν.</font><h3>κατὰ Ἰωάννην κεφάλαιον 
12 (μετά την είσοδο στα Ιεροσόλυμα):</h3>

31 νῦν κρίσις ἐστὶ τοῦ κόσμου τούτου, <font color="333333">νῦν ὁ ἄρχων τοῦ κόσμου 
τούτου ἐκβληθήσεται ἔξω·</font> <br>
32 <font color="990000">κἀγὼ ἐὰν ὑψωθῶ ἐκ τῆς γῆς, πάντας ἑλκύσω πρὸς ἐμαυτόν.</font>
<br>
33 τοῦτο δὲ ἔλεγεν σημαίνων ποίῳ θανάτῳ ἤμελλεν ἀποθνήσκειν.<h3>κατὰ Λουκᾶν κεφάλαιον 
22 (στον Μυστικό Δείπνο):</h3>

37 λέγω γὰρ ὑμῖν ὅτι ἔτι <font color="000099">τοῦτο τὸ γεγραμμένον δεῖ τελεσθῆναι 
ἐν ἐμοί, τὸ καὶ μετὰ ἀνόμων ἐλογίσθη·</font> καὶ γὰρ τὰ περὶ ἐμοῦ τέλος ἔχει.<h3>
κατὰ Ἰωάννην κεφάλαιον 14 (στον Μυστικό Δείπνο):</h3>

30 οὐκέτι πολλὰ λαλήσω μεθ᾿ ὑμῶν· <font color="333333">ἔρχεται γὰρ ὁ τοῦ κόσμου 
ἄρχων, καὶ ἐν ἐμοὶ οὐκ ἔχει οὐδέν·</font> <br>
31 ἀλλ᾿ ἵνα γνῷ ὁ κόσμος <font color="009999">ὅτι ἀγαπῶ τὸν πατέρα, καὶ καθὼς ἐνετείλατό 
μοι ὁ πατήρ, οὕτω ποιῶ.</font> ἐγείρεσθε, ἄγωμεν ἐντεῦθεν.<h3>κατὰ Ἰωάννην κεφάλαιον 
16 (στον Μυστικό Δείπνο):</h3>

7 ἀλλ᾿ ἐγὼ τὴν ἀλήθειαν λέγω ὑμῖν· συμφέρει ὑμῖν ἵνα ἐγὼ ἀπέλθω. ἐὰν γὰρ μὴ ἀπέλθω, 
ὁ παράκλητος οὐκ ἐλεύσεται πρὸς ὑμᾶς· ἐὰν δὲ πορευθῶ, πέμψω αὐτὸν πρὸς ὑμᾶς· <br>
8 καὶ ἐλθὼν ἐκεῖνος ἐλέγξει τὸν κόσμον περὶ ἁμαρτίας καὶ περὶ δικαιοσύνης καὶ περὶ 
κρίσεως. <br>
9 περὶ ἁμαρτίας μέν, ὅτι οὐ πιστεύουσιν εἰς ἐμέ· <br>
10 περὶ δικαιοσύνης δέ, ὅτι πρὸς τὸν πατέρα μου ὑπάγω καὶ οὐκέτι θεωρεῖτέ με·
<br>
11 περὶ δὲ κρίσεως, ὅτι <font color="333333">ὁ ἄρχων τοῦ κόσμου τούτου κέκριται.</font><h3>
κατὰ Μάρκον κεφάλαιον 15 (Σταύρωση):</h3>

27 Καὶ σὺν αὐτῷ σταυροῦσι δύο λῃστάς, ἕνα ἐκ δεξιῶν καὶ ἕνα ἐξ εὐωνύμων αὐτοῦ.
<br>
28 <font color="000099">καὶ ἐπληρώθη ἡ γραφὴ ἡ λέγουσα· καὶ μετὰ ἀνόμων ἐλογίσθη.</font><h3>
πρὸς Ρωμαίους κεφάλαιον 5:</h3>

18 Ἄρα οὖν ὡς δι᾿ ἑνὸς παραπτώματος εἰς πάντας ἀνθρώπους εἰς κατάκριμα, οὕτω καὶ 
δι᾿ ἑνὸς δικαιώματος εἰς πάντας ἀνθρώπους εἰς δικαίωσιν ζωῆς. <br>
19 ὥσπερ γὰρ διὰ τῆς παρακοῆς τοῦ ἑνὸς ἀνθρώπου ἁμαρτωλοὶ κατεστάθησαν οἱ πολλοί,
<font color="009999">οὕτω καὶ διὰ τῆς ὑπακοῆς τοῦ ἑνὸς δίκαιοι κατασταθήσονται οἱ 
πολλοί.</font><h3>Α´ πρὸς Κορινθίους κεφάλαιον 2:</h3>

6 Σοφίαν δὲ λαλοῦμεν ἐν τοῖς τελείοις, σοφίαν δὲ οὐ τοῦ αἰῶνος τούτου,
<font color="333333">οὐδὲ τῶν ἀρχόντων τοῦ αἰῶνος τούτου τῶν καταργουμένων·</font>
<br>
7 ἀλλὰ λαλοῦμεν σοφίαν Θεοῦ ἐν μυστηρίῳ, τὴν ἀποκεκρυμμένην, ἣν προώρισεν ὁ Θεὸς 
πρὸ τῶν αἰώνων εἰς δόξαν ἡμῶν, <br>
8 <font color="333333">ἣν οὐδεὶς τῶν ἀρχόντων τοῦ αἰῶνος τούτου ἔγνωκεν· εἰ γὰρ 
ἔγνωσαν, οὐκ ἂν τὸν Κύριον τῆς δόξης ἐσταύρωσαν·</font><h3>πρὸς Φιλιππησίους κεφάλαιον 
2:</h3>

4 μὴ τὰ ἑαυτῶν ἕκαστος σκοπεῖτε, ἀλλὰ καὶ τὰ ἑτέρων ἕκαστος. <br>
5 τοῦτο φρονείσθω ἐν ὑμῖν ὃ καὶ ἐν Χριστῷ Ἰησοῦ, <br>
6 ὃς ἐν μορφῇ Θεοῦ ὑπάρχων οὐχ ἁρπαγμὸν ἡγήσατο τὸ εἶναι ἴσα Θεῷ, <br>
7 ἀλλ᾿ ἑαυτὸν ἐκένωσε μορφὴν δούλου λαβών, ἐν ὁμοιώματι ἀνθρώπων γενόμενος, <br>
8 καὶ σχήματι εὑρεθεὶς ὡς ἄνθρωπος <font color="009999">ἐταπείνωσεν ἑαυτὸν γενόμενος 
ὑπήκοος μέχρι θανάτου, θανάτου δὲ σταυροῦ.</font> <br>
9 διὸ καὶ ὁ Θεὸς αὐτὸν ὑπερύψωσε καὶ ἐχαρίσατο αὐτῷ ὄνομα τὸ ὑπὲρ πᾶν ὄνομα, <br>
10 ἵνα ἐν τῷ ὀνόματι Ἰησοῦ πᾶν γόνυ κάμψῃ ἐπουρανίων καὶ ἐπιγείων καὶ καταχθονίων,
<br>
11 καὶ πᾶσα γλῶσσα ἐξομολογήσηται ὅτι Κύριος Ἰησοῦς Χριστὸς εἰς δόξαν Θεοῦ πατρός.<h3>
πρὸς Κολασσαεῖς κεφάλαιον 2:</h3>

13 Καὶ ὑμᾶς, νεκροὺς ὄντας ἐν τοῖς παραπτώμασι καὶ τῇ ἀκροβυστίᾳ τῆς σαρκὸς ὑμῶν, 
συνεζωοποίησεν ὑμᾶς σὺν αὐτῷ, χαρισάμενος ἡμῖν πάντα τὰ παραπτώματα, <br>
14 ἐξαλείψας τὸ καθ᾿ ἡμῶν χειρόγραφον τοῖς δόγμασιν ὃ ἦν ὑπεναντίον ἡμῖν, καὶ αὐτὸ 
ἦρεν ἐκ τοῦ μέσου προσηλώσας αὐτὸ τῷ σταυρῷ· <br>
15 <font color="333333">ἀπεκδυσάμενος τὰς ἀρχὰς καὶ τὰς ἐξουσίας ἐδειγμάτισεν ἐν 
παρρησίᾳ, θριαμβεύσας αὐτοὺς ἐν αὐτῷ.</font><h3>πρὸς Ἑβραίους κεφάλαιον 2:</h3>

10 ἔπρεπε γὰρ αὐτῷ, δι᾿ ὃν τὰ πάντα καὶ δι᾿ οὗ τὰ πάντα, πολλοὺς υἱοὺς εἰς δόξαν 
ἀγαγόντα, τὸν ἀρχηγὸν τῆς σωτηρίας αὐτῶν διὰ παθημάτων τελειῶσαι. <br>
11 ὅ τε γὰρ ἁγιάζων καὶ οἱ ἁγιαζόμενοι ἐξ ἑνὸς πάντες· δι᾿ ἣν αἰτίαν οὐκ ἐπαισχύνεται 
ἀδελφοὺς αὐτοὺς καλεῖν, <br>
12 λέγων· ἀπαγγελῶ τὸ ὄνομά σου τοῖς ἀδελφοῖς μου, ἐν μέσῳ ἐκκλησίας ὑμνήσω σε·
<br>
13 καὶ πάλιν· ἐγὼ ἔσομαι πεποιθὼς ἐπ᾿ αὐτῷ· καὶ πάλιν· ἰδοὺ ἐγὼ καὶ τὰ παιδία ἅ 
μοι ἔδωκεν ὁ Θεός. <br>
14 ἐπεὶ οὖν τὰ παιδία κεκοινώνηκε σαρκὸς καὶ αἵματος, καὶ αὐτὸς παραπλησίως μετέσχε 
τῶν αὐτῶν, <font color="333333">ἵνα διὰ τοῦ θανάτου καταργήσῃ τὸν τὸ κράτος ἔχοντα 
τοῦ θανάτου, τοῦτ᾿ ἔστι τὸν διάβολον,</font> <br>
15 καὶ ἀπαλλάξῃ τούτους, ὅσοι φόβῳ θανάτου διὰ παντὸς τοῦ ζῆν ἔνοχοι ἦσαν δουλείας.
<br>
16 οὐ γὰρ δήπου ἀγγέλων ἐπιλαμβάνεται, ἀλλὰ σπέρματος Ἀβραὰμ ἐπιλαμβάνεται. <br>
17 ὅθεν ὤφειλε κατὰ πάντα τοῖς ἀδελφοῖς ὁμοιωθῆναι, ἵνα ἐλεήμων γένηται καὶ πιστὸς 
ἀρχιερεὺς τὰ πρὸς τὸν Θεόν, εἰς τὸ ἱλάσκεσθαι τὰς ἁμαρτίας τοῦ λαοῦ. <br>
18 ἐν ᾧ γὰρ πέπονθεν αὐτὸς πειρασθείς, δύναται τοῖς πειραζομένοις βοηθῆσαι.<h3>πρὸς 
Ἑβραίους κεφάλαιον 5:</h3>

5 οὕτω καὶ ὁ Χριστὸς οὐχ ἑαυτὸν ἐδόξασε γενηθῆναι ἀρχιερέα, ἀλλ᾿ ὁ λαλήσας πρὸς 
αὐτόν· υἱός μου εἶ σύ, ἐγὼ σήμερον γεγέννηκά σε· <br>
6 καθὼς καὶ ἐν ἑτέρῳ λέγει· σὺ ἱερεὺς εἰς τὸν αἰῶνα κατὰ τὴν τάξιν Μελχισεδέκ.
<br>
7 ὃς ἐν ταῖς ἡμέραις τῆς σαρκὸς αὐτοῦ δεήσεις τε καὶ ἱκετηρίας πρὸς τὸν δυνάμενον 
σῴζειν αὐτὸν ἐκ θανάτου μετὰ κραυγῆς ἰσχυρᾶς καὶ δακρύων προσενέγκας, καὶ εἰσακουσθεὶς 
ἀπὸ τῆς εὐλαβείας, <br>
8 καίπερ ὢν υἱός, <font color="009999">ἔμαθεν ἀφ᾿ ὧν ἔπαθε τὴν ὑπακοήν,</font>
<br>
9 καὶ τελειωθεὶς ἐγένετο τοῖς ὑπακούουσιν αὐτῷ πᾶσιν αἴτιος σωτηρίας αἰωνίου,
<br>
10 προσαγορευθεὶς ὑπὸ τοῦ Θεοῦ ἀρχιερεὺς κατὰ τὴν τάξιν Μελχισεδέκ.<h3>Α´ Ἰωάννου 
κεφάλαιον 3:</h3>

8 ὁ ποιῶν τὴν ἁμαρτίαν ἐκ τοῦ διαβόλου ἐστίν, ὅτι ἀπ᾿ ἀρχῆς ὁ διάβολος ἁμαρτάνει.
<font color="333333">εἰς τοῦτο ἐφανερώθη ὁ υἱὸς τοῦ Θεοῦ, ἵνα λύσῃ τὰ ἔργα τοῦ διαβόλου.</font>
<br>
και: <br>
16 ἐν τούτῳ ἐγνώκαμεν τὴν ἀγάπην, ὅτι <font color="009900">ἐκεῖνος ὑπὲρ ἡμῶν τὴν 
ψυχὴν αὐτοῦ ἔθηκε·</font> καὶ ἡμεῖς ὀφείλομεν ὑπὲρ τῶν ἀδελφῶν τὰς ψυχὰς τιθέναι.

</body>

</html>
