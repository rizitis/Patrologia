<html>

<head>
<title>Ανάστασις</title>
<meta http-equiv="Content-Type" content="text/html; charset=utf-8">
<meta http-equiv="Content-Language" content="el">
<link rel="stylesheet" type="text/css" href="../../../styles.css">
</head>

<body lang="el">

<h1>Η ΑΝΑΣΤΑΣΙΣ ΤΟΥ ΚΥΡΙΟΥ<br>
Αποκαλυπτικά χωρία της Αγίας Γραφής</h1>

<h3>Ψαλμὸς 106:</h3>

13 καὶ ἐκέκραξαν πρὸς Κύριον ἐν τῷ θλίβεσθαι αὐτούς, καὶ ἐκ τῶν ἀναγκῶν αὐτῶν ἔσωσεν 
αὐτοὺς <br>
14 καὶ ἐξήγαγεν αὐτοὺς ἐκ σκότους καὶ σκιᾶς θανάτου καὶ τοὺς δεσμοὺς αὐτῶν διέρρηξεν.
<br>
15 ἐξομολογησάσθωσαν τῷ Κυρίῳ τὰ ἐλέη αὐτοῦ καὶ τὰ θαυμάσια αὐτοῦ τοῖς υἱοῖς τῶν 
ἀνθρώπων, <br>
16 <font color="009999">ὅτι συνέτριψε πύλας χαλκᾶς καὶ μοχλοὺς σιδηροῦς συνέθλασεν.</font><h3>
Ἰὼβ κεφάλαιον 38:</h3>

14 ἦ σὺ λαβὼν γῆν πηλὸν ἔπλασας ζῷον καὶ λαλητὸν αὐτὸν ἔθου ἐπὶ γῆς; <br>
15 ἀφεῖλες δὲ ἀπὸ ἀσεβῶν τὸ φῶς, βραχίονα δὲ ὑπερηφάνων συνέτριψας; <br>
16 ἦλθες δὲ ἐπὶ πηγὴν θαλάσσης, ἐν δὲ ἴχνεσιν ἀβύσσου περιεπάτησας; <br>
17 <font color="000099">ἀνοίγονται δέ σοι φόβῳ πύλαι θανάτου, πυλωροὶ δὲ ᾅδου ἰδόντες 
σε ἔπτηξαν;</font><h3>Ὡσηὲ κεφάλαιον 6:</h3>

1 Πορευθῶμεν καὶ ἐπιστρέψωμεν πρὸς Κύριον τὸν Θεὸν ἡμῶν, ὅτι αὐτὸς ἥρπακε καὶ ἰάσεται 
ἡμᾶς, πατάξει καὶ μοτώσει ἡμᾶς· <br>
2 <font color="336633">ὑγιάσει ἡμᾶς μετὰ δύο ἡμέρας, ἐν τῇ ἡμέρᾳ τῇ τρίτῃ ἐξαναστησόμεθα 
καὶ ζησόμεθα ἐνώπιον αὐτοῦ</font> <br>
3 καὶ γνωσόμεθα· διώξωμεν τοῦ γνῶναι τὸν Κύριον, ὡς ὄρθρον ἕτοιμον εὑρήσομεν αὐτόν, 
καὶ ἥξει ὡς ὑετὸς ἡμῖν πρώιμος καὶ ὄψιμος γῇ.<h3>Ὡσηὲ κεφάλαιον 13:</h3>

14 <font color="000099">ἐκ χειρὸς ᾅδου ῥύσομαι αὐτοὺς καὶ ἐκ θανάτου λυτρώσομαι 
αὐτούς· ποῦ ἡ δίκη σου, θάνατε; ποῦ τὸ κέντρον σου, ᾅδη;</font> παράκλησις κέκρυπται 
ἀπὸ ὀφθαλμῶν μου.<h3>Ἡσαΐας κεφάλαιον 14:</h3>

9 <font color="000099">ὁ ᾅδης κάτωθεν ἐπικράνθη συναντήσας σοι</font><h3>Ἡσαΐας 
κεφάλαιον 26:</h3>

19 <font color="336633">ἀναστήσονται οἱ νεκροί, καὶ ἐγερθήσονται οἱ ἐν τοῖς μνημείοις</font>, 
καὶ εὐφρανθήσονται οἱ ἐν τῇ γῇ· ἡ γὰρ δρόσος ἡ παρὰ σοῦ ἴαμα αὐτοῖς ἐστιν, ἡ δὲ 
γῆ τῶν ἀσεβῶν πεσεῖται.<h3>Ἡσαΐας κεφάλαιον 45:</h3>

2 ἐγὼ ἔμπροσθέν σου πορεύσομαι καὶ ὄρη ὁμαλιῶ, <font color="009999">θύρας χαλκᾶς 
συντρίψω καὶ μοχλοὺς σιδηροῦς συγκλάσω</font> <br>
3 καὶ δώσω σοι θησαυροὺς σκοτεινούς, ἀποκρύφους, ἀοράτους ἀνοίξω σοι, ἵνα γνῷς ὅτι 
ἐγὼ Κύριος ὁ Θεός σου ὁ καλῶν τὸ ὄνομά σου, ὁ Θεὸς Ἰσραήλ.<h3>κατὰ Ἰωάννην κεφάλαιον 
10:</h3>

11 ἐγώ εἰμι ὁ ποιμὴν ὁ καλός. ὁ ποιμὴν ὁ καλὸς τὴν ψυχὴν αὐτοῦ τίθησιν ὑπὲρ τῶν 
προβάτων· <br>
12 ὁ μισθωτὸς δὲ καὶ οὐκ ὢν ποιμήν, οὗ οὐκ εἰσὶ τὰ πρόβατα ἴδια, θεωρεῖ τὸν λύκον 
ἐρχόμενον καὶ ἀφίησι τὰ πρόβατα καὶ φεύγει· καὶ ὁ λύκος ἁρπάζει αὐτὰ καὶ σκορπίζει 
τὰ πρόβατα. <br>
13 ὁ δὲ μισθωτὸς φεύγει, ὅτι μισθωτός ἐστι καὶ οὐ μέλει αὐτῷ περὶ τῶν προβάτων.
<br>
14 ἐγώ εἰμι ὁ ποιμὴν ὁ καλός, καὶ γινώσκω τὰ ἐμὰ καὶ γινώσκομαι ὑπὸ τῶν ἐμῶν,
<br>
15 καθὼς γινώσκει με ὁ πατὴρ κἀγὼ γινώσκω τὸν πατέρα, καὶ τὴν ψυχήν μου τίθημι ὑπὲρ 
τῶν προβάτων. <br>
16 καὶ ἄλλα πρόβατα ἔχω, ἃ οὐκ ἔστιν ἐκ τῆς αὐλῆς ταύτης· κἀκεῖνά με δεῖ ἀγαγεῖν, 
καὶ τῆς φωνῆς μου ἀκούσουσι, καὶ γενήσεται μία ποίμνη, εἷς ποιμήν. <br>
17 διὰ τοῦτό με ὁ πατὴρ ἀγαπᾷ, <font color="009900">ὅτι ἐγὼ τίθημι τὴν ψυχήν μου, 
ἵνα πάλιν λάβω αὐτήν.</font> <br>
18 <font color="009900">οὐδεὶς αἴρει αὐτὴν ἀπ᾿ ἐμοῦ, ἀλλ᾿ ἐγὼ τίθημι αὐτὴν ἀπ᾿ ἐμαυτοῦ· 
ἐξουσίαν ἔχω θεῖναι αὐτήν, καὶ ἐξουσίαν ἔχω πάλιν λαβεῖν αὐτήν·</font> ταύτην τὴν 
ἐντολὴν ἔλαβον παρὰ τοῦ πατρός μου.<h3>Πράξεις κεφάλαιον 26:</h3>

22 ἐπικουρίας οὖν τυχὼν τῆς παρὰ τοῦ Θεοῦ ἄχρι τῆς ἡμέρας ταύτης ἕστηκα μαρτυρόμενος 
μικρῷ τε καὶ μεγάλῳ, οὐδὲν ἐκτὸς λέγων ὧν τε οἱ προφῆται ἐλάλησαν μελλόντων γίνεσθαι 
καὶ Μωϋσῆς, <br>
23 εἰ παθητὸς ὁ Χριστός, <font color="FF0000">εἰ πρῶτος ἐξ ἀναστάσεως νεκρῶν</font> 
φῶς μέλλει καταγγέλλειν τῷ λαῷ καὶ τοῖς ἔθνεσι.<h3>πρὸς Ρωμαίους κεφάλαιον 5:</h3>

8 εἰ δὲ ἀπεθάνομεν σὺν Χριστῷ, πιστεύομεν ὅτι καὶ συζήσομεν αὐτῷ, <br>
9 εἰδότες ὅτι Χριστὸς ἐγερθεὶς ἐκ νεκρῶν οὐκέτι ἀποθνῄσκει, θάνατος αὐτοῦ οὐκέτι 
κυριεύει.<h3>Α´ πρὸς Κορινθίους κεφάλαιον 15:</h3>

17 εἰ δὲ Χριστὸς οὐκ ἐγήγερται, ματαία ἡ πίστις ὑμῶν· ἔτι ἐστὲ ἐν ταῖς ἁμαρτίαις 
ὑμῶν. <br>
18 ἄρα καὶ οἱ κοιμηθέντες ἐν Χριστῷ ἀπώλοντο. <br>
19 εἰ ἐν τῇ ζωῇ ταύτῃ ἠλπικότες ἐσμὲν ἐν Χριστῷ μόνον, ἐλεεινότεροι πάντων ἀνθρώπων 
ἐσμέν. <br>
20 Νυνὶ δὲ Χριστὸς ἐγήγερται ἐκ νεκρῶν, <font color="FF0000">ἀπαρχὴ τῶν κεκοιμημένων 
ἐγένετο.</font> <br>
21 ἐπειδὴ γὰρ δι᾿ ἀνθρώπου ὁ θάνατος, καὶ <font color="FF0000">δι᾿ ἀνθρώπου ἀνάστασις 
νεκρῶν.</font> <br>
22 ὥσπερ γὰρ ἐν τῷ Ἀδὰμ πάντες ἀποθνήσκουσιν, οὕτω καὶ <font color="FF0000">ἐν τῷ 
Χριστῷ πάντες ζωοποιηθήσονται.</font> <br>
23 ἕκαστος δὲ ἐν τῷ ἰδίῳ τάγματι· <font color="FF0000">ἀπαρχὴ Χριστός,</font> ἔπειτα 
οἱ Χριστοῦ ἐν τῇ παρουσίᾳ αὐτοῦ· <br>
24 εἶτα τὸ τέλος, ὅταν παραδῷ τὴν βασιλείαν τῷ Θεῷ καὶ πατρί, ὅταν καταργήσῃ πᾶσαν 
ἀρχὴν καὶ πᾶσαν ἐξουσίαν καὶ δύναμιν. <br>
25 δεῖ γὰρ αὐτὸν βασιλεύειν ἄχρις οὗ ἂν θῇ πάντας τοὺς ἐχθροὺς ὑπὸ τοὺς πόδας αὐτοῦ.
<br>
26 ἔσχατος ἐχθρὸς καταργεῖται ὁ θάνατος·<h3>πρὸς Κολασσαεῖς κεφάλαιον 1:</h3>

18 καὶ αὐτός ἐστιν ἡ κεφαλὴ τοῦ σώματος, τῆς ἐκκλησίας· ὅς ἐστιν ἀρχή,
<font color="FF0000">πρωτότοκος ἐκ τῶν νεκρῶν, ἵνα γένηται ἐν πᾶσιν αὐτὸς πρωτεύων,</font><h3>
Ἀποκάλυψις κεφάλαιον 1:</h3>

5 καὶ ἀπὸ Ἰησοῦ Χριστοῦ, ὁ μάρτυς ὁ πιστός, <font color="FF0000">ὁ πρωτότοκος τῶν 
νεκρῶν</font> καὶ ὁ ἄρχων τῶν βασιλέων τῆς γῆς. Τῷ ἀγαπῶντι ἡμᾶς καὶ λούσαντι ἡμᾶς 
ἐκ τῶν ἁμαρτιῶν ἡμῶν ἐν τῷ αἵματι αὐτοῦ,

</body>

</html>
